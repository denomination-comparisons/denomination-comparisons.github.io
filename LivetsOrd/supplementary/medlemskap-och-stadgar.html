<!DOCTYPE html>
<html lang="sv">
<head>
    <meta charset="UTF-8">
    <title>Medlemskap och Stadgar - Livets Ord</title>
</head>
<body>
    <h1>Medlemskap och Stadgar för Församlingen Livets Ord</h1>

    <h2>8. Medlemskap</h2>
    <p>För att bli medlem i Församlingen Livets Ord krävs:</p>
    <ul>
        <li>att: Den som söker medlemskap är född på nytt och bekänner Jesus Kristus som sin frälsare och Herre.</li>
        <li>att: Den sökande omfattar de tros- och lärosatser som församlingen har. Se separat tros- och lärosatser.</li>
        <li>att: Den sökande är överlåten åt församlingens syften samt villig att samarbeta med församlingens ledning.</li>
        <li>att: Den sökande lever ett helgat liv i enlighet med Nya Testamentets lära och praxis. Detta inkluderar avståndstagande från tobak, alkohol, droger och utomäktenskapliga sexuella relationer.</li>
        <li>att: Den sökande låter döpa sig. Församlingen lär och tillämpar en form av dop, troendedopet. Detta innebär att den troende efter att ha blivit född på nytt och bekänt Jesus Kristus som sin frälsare och Herre låter döpa sig genom nedsänkning i vatten.</li>
    </ul>

    <h2>9. Tiondegivande och offer</h2>
    <p>Tiondegivande och offer till Guds verk i församlingen är en biblisk praxis. Det förväntas att församlingsmedlemmar på detta sätt aktivt stöder församlingens ekonomi så att den kan utföra de uppgifter Gud har kallat den till. Mal 3:10, Luk 6:38, 2 Kor 9:6-11.</p>

    <h2>10. Uteslutning från församlingen</h2>
    <p>Uteslutning från församlingen sker i förekommande fall enligt Nya Testamentets praxis. Matt 18:15-17, Rom 16:17-18, 1 Tim 5:19-20, 2 Tim 2:25-26, Tit 1:10-11, 3:10-11.</p>
    <p>Uteslutning är berettigad då:</p>
    <ol type="a">
        <li>Medlem lever i medveten synd och inte efter upprepade samtal vill till änger och varaktig bättring som inebär att synden bekänns inför Gud och överges.</li>
        <li>Medlem gör uppror med syfte att splittra eller motarbeta församlingen och dess syften.</li>
        <li>Medlem gör sig skyldig till att bland andra 1. medlemmar sprida falsk lära som strider mot församlingens tro och bekännelse.</li>
    </ol>

    <h2>Stadgar för Församlingen Livets Ord</h2>

    <h3>1. Församlingen Livets Ord är en fristående lokal församling med syfte att förkunna och förhärliga Jesus Kristus.</h3>
    <p>Detta sker främst genom:</p>
    <ol type="a">
        <li>Guds ords förkunnelse med åtföljande tecken och under</li>
        <li>Lovprisning av vår Herre Jesus Kristus</li>
        <li>Bön och förbön för människors behov</li>
        <li>Evangelisation bland icke-troende</li>
        <li>Gemenskap – bland annat genom cellgruppssystemet</li>
    </ol>

    <h3>2. Församlingen har följande lära och undervisning: se separat bilaga "Grundläggande tros-och lärosatser"</h3>

    <h3>3. Församlingens ledning och ändamål.</h3>
    <p>Stiftelsen/församlingen leds av pastor och styrelse.</p>
    <p>Församlingen Livets Ord vill i övertygelsen att Bibeln är Guds Ord bedriva kristen bibelundervisning. Denna undervisning innefattar enligt Bibeln som biblisk praxis: helande, bön, den helige Andes gåvor, den troendes auktoritet m.m. Församlingen tror att Jesus Kristus är Gud inkarnerad och att han dog för varje människas frälsning. På korst bar han vara synder och sjukdomar. Jesus visade med sitt liv, sin död och sin uppståndelse att det är Guds vilja att människan genom tron på honom kan leva sitt liv som en övervinnare på livets alla områden.</p>
    <p>Vårt uppdrag är att förkunna evangelium genom offentlig mötesverksamhet, bibelskola, evangelisation, mission, förlagsverksamhet m.m. Församlingen Livets Ord bedriver dessutom olikartade typer av kristen utbildningsverksamhet.</p>

    <h3>4. Församlingens verksamhet.</h3>
    <p>Församlingen är indelad i distrikt som leds av en distriktpastor som utses av pastor och styrelse och ansvarar inför dessa. Distrikten består av cellgrupper där varje medlem är inlemmad. Cellgrupperna ska bedrivas i enlighet med församlingens undervisning och intentioner. Det dagliga arbetet i församlingen delas in i olika ansvarsområden (tex barn, ungdom, musik). Dessa leds av områdesansvariga som utses av pastor och styrelsen och ansvarar inför dessa.</p>

    <h3>5. Församlingens ekonomi:</h3>
    <p>Revisor granskar församlingens ekonomi och beviljar ansvarsfrihet för styrelsen da så bör ske. Församlingen skall löpande underordnas om sin ekonomi och ha full insyn i den.</p>

    <h3>6. Om pastorn slutar sin tjänst eller missbrukar sitt ledarskap,</h3>
    <p>sprider irrlära i motsats till församlingens lära och bekännelse eller missbrukar pengar eller lever omoraliskt skall stiftelsens styrelse överta ansvaret för församlingens ledning till dess att ny pastor utsetts av styrelsen i samråd med övriga pastorer och församlingen.</p>

    <h3>7. Församlingsmötet</h3>
    <p>hålls ca 1 gång per månad.</p>
</body>
</html>
