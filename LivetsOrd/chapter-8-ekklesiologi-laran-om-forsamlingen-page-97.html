<!DOCTYPE html>
<html lang="sv">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Ekklesiologi – Läran om församlingen | Livets Ord</title>
  <link rel="stylesheet" href="../style.css">
</head>
<body>
  <header>
    <h1>Livets Ord – Bibelundervisning</h1>
    <h2>Kapitel 8: EKKLESIOLOGI – LÄRAN OM FÖRSAMLINGEN</h2>
  </header>

  <main>
    <article>
      <h3>Ekklesiologi</h3>

      <p>
        Efter Jesu uppståndelse och himmelsfärd börjar en ny tidsålder, nämligen församlingens tidsålder. 
        Denna tidsålder har också kallats:
      </p>

      <ul>
        <li>Andens tidsålder,</li>
        <li>nådens tidsålder, och</li>
        <li>hedningarnas tidsålder.</li>
      </ul>

      <p>
        (Denna tidsålder börjar tidigare, när Nebukadnessar erövrar Jerusalem, men sammanfaller sedan med församlingens tidsålder.)
      </p>

      <p>Vi kan konstatera några fakta om församlingen:</p>

      <ol>
        <li>Den fanns med i Guds plan från evigheten (Ef 1:9).</li>
        <li>Den var en hemlighet intill den yttersta tiden (Ef 1:10).</li>
        <li>Den var något nytt för lärjungarna (Apg 1:6–8).</li>
        <li>Den innebar ett nytt steg i Guds uppenbarelseplan (Ef 3:6).</li>
        <li>Den inkluderar <strong>alla folk</strong>, inte bara det judiska folket (Ef 2:11–17, 3:6).</li>
      </ol>

      <p>
        När Jesus satte sig på Faderns högra sida, utgöt han tillsammans med Fadern den helige Ande 
        (Joh 14:26; Apg 2:17, 33). Församlingen föddes när de etthundratjugo lärjungarna 
        i den övre salen i Jerusalem blev uppfyllda med helig Ande och började tala i nya tungor (Apg 2:1–4). 
        Hitintills hade detta varit en hemlighet. Jesus hade undervisat om Guds rike, 
        men bara några enstaka gånger hade han nämnt församlingen, som till exempel i Matteus 16:18:
      </p>

      <blockquote>
        ”Jag säger dig: Du är Petrus, och på denna klippa skall jag bygga min församling, 
        och helvetets portar skall inte få makt över den.”
      </blockquote>

      <p>
        Församlingen och dess uppgift, omfattning, inriktning och tidsperiod var en hemlighet 
        till dess Anden föll. När Anden utgöts på pingstdagen, gavs också uppenbarelsen om församlingen.
      </p>

      <p>
        Det grekiska ord som används i Nya testamentet för ”församling” är <em>ekklesia</em> 
        (se t.ex. Matt 16:18; Apg 2:47). Detta ord betyder ”församling”, ”folkförsamling”, ”utkallad”, 
        det vill säga ”kallad ut från folket”. I grekiskan innefattade ordet bland annat de 
        personer som var utkallade från folket för att fatta beslut i en stads politiska angelägenheter. 
        Guds <em>ekklesia</em> utgörs av dem som är utkallade från världen för att i och genom Jesus Kristus älska och tjäna Gud.
      </p>

      <p>
        Samtidigt med församlingens födelse skedde flera förändringar. Den helige Ande var nu utgiven till världen 
        på ett sätt som aldrig förr hade förekommit. Jesus hade gett missionsbefallningen som gällde alla nationer, 
        raser och folk, och ett nytt ledarskap, apostlarna, trädde fram.
      </p>

      <h4>Församlingen tillhör Jesus</h4>

      <p>
        När man talar om församlingen kan man dela in den på två sätt:
      </p>

      <!-- Page ends here; next section continues on page 98 -->
    </article>

    <nav class="page-nav">
      <a href="../Kapitel7/index.html" class="prev">← Föregående kapitel</a>
      <a href="page98.html" class="next">Nästa sida →</a>
    </nav>
  </main>

  <footer>
    <p>© Livets Ord – Undervisningsmaterial. Alla rättigheter förbehållna.</p>
  </footer>
</body>
</html>

