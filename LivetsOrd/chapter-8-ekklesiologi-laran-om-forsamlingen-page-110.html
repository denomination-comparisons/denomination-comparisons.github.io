<!DOCTYPE html>
<html lang="sv">
<head>
<meta charset="UTF-8">
<title>Chapter 8 – Ekklesiologi – Läran om församlingen, Page 110</title>
</head>
<body>

<h1>Chapter 8 – Ekklesiologi – Läran om församlingen</h1>
<h2>Page 110</h2>

<h3>Tjänster och ämbeten i församlingen</h3>

<ul>
<li>Tjänstegåvor: apostlar, profeter, evangelister, herdar och lärare (Ef 4:11).</li>
<li>Föreståndare (1 Tim 3:1-7).</li>
<li>Äldste (1 Tim 5:17; Tit 1:5-6).</li>
<li>Diakoner (1 Tim 3:8-13).</li>
<li>Styresmän, förmanare och människor som betjänar församlingen med gåvor eller övar barmhärtighet (Rom 12:6-8).</li>
</ul>

<h3>Tjänstegåvorna</h3>

<p>Alla tjänstegåvor är satta i församlingen som gåvor från Gud (1 Kor 12:18; Ef 4:11). Dessa gåvor har funnits lika länge som församlingen, även om man inte alltid har förstått eller erkänt dem.</p>

<h4>Aposteln</h4>
<p>Pionjärtjänst som lägger grunden. Har översiktlig styrfunktion, etablerar initiativ, är strateg, missionär och visionär. Lägger lärogrunden, fungerar som föredöme och kan verka inom alla tjänstegåvor.</p>

<h4>Profeten</h4>
<p>Har uppenbarelse från Gud, pekar ut rätt väg, avslöjar förhållanden, ger församlingen inriktning, ser in i framtiden och arbetar under den helige Andes inspiration.</p>

<h4>Evangelisten</h4>
<p>Kallar på syndare och rekryterar troende till själavinning. Predikar evangeliet om Jesus, har tecken och under i tjänsten, inspirerar troende och har hjärta för de förlorade.</p>

<h4>Herden</h4>
<p>Föder lammen, leder och beskyddar fåren. Primärt lokal församling, fungerar som pastor/föreståndare, leder och bygger upp församlingen, bevarar det som anförtrotts.</p>

<h4>Läraren</h4>
<p>Förklarar och reder ut bibelsammanhang, instruerar troende, systematiserar undervisning, bygger upp församlingen, utrustar de troende, älskar sanningen och stabiliserar.</p>

<p>Fyra av dessa tjänster är rörliga. Herden är primärt lokalt stationerad och leds av äldste (undervisning och administration) och diakoner (praktiska sysslor och barmhärtighetstjänst).</p>

<p>Grundläggande växte församlingens mönster fram ur de strukturer som fanns i de judiska synagogorna. I Nya testamentet finns inget fast detaljerat mönster för en lokal församling. Den helige Ande anpassar församlingen efter tid, plats och kultur.</p>

</body>
</html>

