<!doctype html>
<html lang="sv">
<head>
  <meta charset="utf-8" />
  <meta name="viewport" content="width=device-width,initial-scale=1" />
  <title>Livets Ord — Sida 85</title>
  <style>
    :root{--max-width:780px;--margin:36px;--font-family:Georgia, 'Times New Roman', serif}
    body{font-family:var(--font-family);line-height:1.6;color:#111;padding:var(--margin);display:flex;justify-content:center;background:#f7f7f7}
    .page{background:#fff;max-width:var(--max-width);padding:44px 56px;border:1px solid #e2e2e2;box-shadow:0 6px 18px rgba(0,0,0,0.04)}
    h1{font-size:20px;margin:0 0 18px}
    p{margin:0 0 14px;orphans:3;widows:3}
    blockquote{margin:0 0 16px;padding:12px 18px;background:#fbfbfb;border-left:4px solid #ddd}
    .scripture{font-style:italic;font-weight:600}
    h2{font-size:16px;margin:20px 0 10px}
    ol{margin:0 0 14px 1.1rem}
    footer{font-size:12px;color:#666;margin-top:22px;border-top:1px solid #eee;padding-top:10px}
    .small{font-size:13px;color:#333}
  </style>
</head>
<body>
  <article class="page" role="article" aria-labelledby="title">
    <h1 id="title">Sida 85</h1>

    <p>blev han noga inspekterad av fariséer, sadducéer, herodianer, judar och romare, kort sagt av alla religiösa och politiska myndigheter. Ingen fläck fanns på honom. Han var ett felfritt offer som Gud kunde acceptera (<span class="scripture">Hebr 9:14</span>).</p>

    <p>Eftersom det var människan som syndat, så räckte det inte med djuroffer för att betala skulden. Problemet var att ingen människa kunde försona sig själv med Gud. Människan kunde inte medla för sig själv, och så skaffa frid. Jobs bok säger:</p>

    <blockquote>
      <p>"Om det finns en ängel för henne, en medlare, en av tusen, som förkunnar för människan vad som är rätt, då förbarmar sig Gud över henne och säger: 'Fräls henne, så att hon inte far ner i graven; jag har fått lösepenning.'"</p>
      <p class="scripture">Job 33:23–24</p>
    </blockquote>

    <p>Genom hela Bibeln finns ett rop på en medlare och en ställföreträdare. Det är just vad Jesus Kristus är! Han, som blev en människa, var fullkomligt syndfri. Alltså kunde han tillfredsställa Guds krav på fullkomlighet. Men Jesus var också en gudamänniska, Guds Son. Därför är det Gud själv som utför frälsningsverket och frälser människan, och hon kan inte själv berömma sig av att ha nått fram till Gud. Istället är det Gud som har böjt sig ned och räddat henne. Endast han skall ha äran för det. Första Timoteus brev 2:5 säger:</p>

    <blockquote>
      <p class="small">"Ty Gud är en, och en är medlare mellan Gud och människor, en människa, Kristus Jesus."</p>
    </blockquote>

    <p>Som en medlare mellan Gud och människor kunde han ikläda sig mänsklighetens synder. Han valde att bära det han inte behövde bära, och kunde så med sitt offer, genom att träda i mänsklighetens ställe, lösköpa mänskligheten med sitt offer, sitt blod, sitt liv.</p>

    <p>Det grekiska ordet för "medlare" är <em>mesites</em>. Det betyder "mellanhand", "en som står mellan två parter och uppehåller förbindelsen mellan dem". Det betyder också "skiljeman", "skiljedomare", "garant", "borgensman", "representant", "förmedlare". Jesus representerar oss inför Gud och Gud inför oss. Han går i god för en skuld som vi inte kan betala, och på det sättet medlar han så att ett fredstillstånd upprättas mellan Gud och oss. Han är medlare för ett nytt förbund (<span class="scripture">Hebr 9:15</span>).</p>

    <h2>Ett köp med blod som betalning</h2>

    <p>För att beskriva innehållet i försoningen används flera olika ord:</p>

    <ol>
      <li><strong>Försoning</strong> (<span class="scripture">Rom 5:11</span>), från grekiskans <em>katallage, katallasso</em>. Ordet betyder "förändring från fiendskap till vänskap", "förlikning", "försoning". Ordet används till exempel om växling av pengar från en valuta till en annan. Jesus har genom korsdöden försonat världen med Gud (<span class="scripture">2 Kor 5:19</span>). Den förändring som har inträtt är att ett nytt tillstånd av förlikning och frid har uppstått.</li>
      <li><strong>Försoningsmedel</strong> (<span class="scripture">Rom 3:25</span>), från grekiskans <em>hilasterion</em>. Ordet betyder "försoningsoffer", "nådastol", "försoningsmedel". Det närbesläktade ordet <em>hiláskomai</em> förekommer i Hebreerbrevet 2:17 om Jesus som fungerar som överstepräst "i sin tjänst inför Gud, till att försona folkets synder" (1917).</li>
    </ol>

    <footer>
      <div>Livets Ord — Sida 85</div>
    </footer>
  </article>
</body>
</html>

