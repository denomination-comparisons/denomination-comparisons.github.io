```html
<div class="main-content">
  <h1>Teologi - Läran om Gud</h1>
  <p>Sedan urkyrkans tid har den athanasianska trosbekännelsen bäst beskrivit vad Bibeln lär om treenigheten, nämligen:</p>
  <blockquote>
    <p>”…vi dyrkar en enda Gudi tre personer och tre personer i en enda gudom, i det att vi varken sammanblandar personerna eller söndrar det gudomliga väsendet. Ty så som vi av den kristna sanningen nödgas att bekänna varje person för sig både så som Gud och Herre, så förhindras vi av den allmänneliga kristna tron att nämna tre gudar eller herrar. Fadern är av ingen gjord eller skapad eller född. Sonen är av Fadern allena – icke gjord eller skapad – utan född. Den helige Ande är av Fadern och Sonen – icke gjord eller skapad eller född – utan utgående. Därför är det en enda Fader, icke tre Fäder, en enda Son, icke tre Söner, och en enda helig Ande, icke tre heliga Andar. Och bland dessa tre personer är ingen den förste eller den siste, ingen den störste eller den minste, utan alla tre personerna är sinsemellan lika eviga och lika stora, så att i allt, så som ovan sagts, de tre personerna bör dyrkas i en gudom och den enda gudomen i de tre personerna.”</p>
  </blockquote>
  <p>Den ende, osynlige, evige, allsmäktige, treenige Guden uppenbarar sig så att människor kan förstå honom, kommunicera med honom, ta emot av honom och följa honom. Allt detta gör han genom Skrifterna och i Kristus.</p>
  <p>Inom parentes kan nämnas att en del feministteologer starkt värjer sig mot att Gud skulle kunna vara ”Fader”. Det är sant, att Guds väsen innehåller både det manliga och det kvinnliga. Det är också sant att när Gud skapade människan till sin avbild, så menade han både man och kvinna. Däremot säger Bibeln uttryckligen att Gud är ”Fader vår” och ”Herren” och att Jesus talade om sin ”Fader”. Att kalla Gud ”Moder” är rena hädelsen, och totalt missbruk av Bibeln. Det innebär att man inför en ”new age”-gudom istället för den bibliske Guden.</p>
  <p>Guds egenskaper</p>
  <p>Vilka är då Guds attribut och egenskaper? Jesaja säger: ”Vem vill ni likna Gud vid, vad vill ni jämföra honom med? … Lyft upp era ögon mot höjden och se: Vem har skapat allt detta? Vem för härskaran däruppe fram i räknade skaror? Genom sin stora makt och sin väldiga kraft nämner han dem alla vid namn – ingen enda uteblir” (Jes 40:18, 26).</p>
  <p>När vi nu skall nämna några av de egenskaper Bibeln uppenbarar om Gud, så är Gud allt detta i sitt väsen på vissa sätt.</p>
  <p>För det första säger Bibeln att Gud är ande. Johannes 4:24 säger:</p>
  <blockquote>
    <p>”Gud är ande, och de som tillber honom måste tillbe i ande och sanning.”</p>
  </blockquote>
  <p>För det andra är Gud självexisterande. Johannes 5:26 säger:</p>
  <blockquote>
    <p>”Ty liksom Fadern har liv i sig själv, så har han gett åt Sonen att ha liv i sig själv.”</p>
  </blockquote>
  <p>För det tredje är Gud evig och oföränderlig:</p>
  <blockquote>
    <p>”Jag, Herren, har inte förändrat mig, och ni, Jakobs barn, har inte utplånats” (Mal 3:6; se även Jak 1:17).</p>
  </blockquote>
  <p>Här nedan kommer jag att ta upp och gå igenom några fler av Guds egenskaper.</p>
  <p>(Sida 23 i e-boken)</p>
</div>
```
