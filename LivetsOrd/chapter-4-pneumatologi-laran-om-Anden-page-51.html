<!DOCTYPE html>
<html lang="sv">
<head>
    <meta charset="UTF-8">
    <title>PNEUMATOLOGI - LÄRAN OM ANDEN</title>
</head>
<body>
    <h1>PNEUMATOLOGI - LÄRAN OM ANDEN</h1>
    
    <p>övernaturlig kraft att leva ett övernaturligt liv och utföra övernaturliga uppgifter, sådana som hon i sig själv aldrig skulle kunna göra. I Gamla testamentet finns många exempel på övernaturliga händelser som skedde när Guds Ande fyllde Gideon, Simson, David, Daniel, Elia, Elisa och många fler.</p>

    <p>Samma Ande kom i sin fullhet över Jesus, så att han fick övernaturlig kunskap om människors situationer och förhållanden (Joh 2:24-25), botade sjuka (Luk 5:17) och kastade ut onda andar (Luk 11:20). Samma Ande som var över Jesus (Luk 4:18), lovade Jesus skulle komma över lärjungarna, för att de skulle göra samma saker som han gjorde (Mark 16:17-18; Joh 14:12-13). Guds Ande var över Jesus, och han var smord att predika, bota och befria. När han gjorde detta, uppenbarades Faderns övernaturliga förmågor i Sonen. Dessa Andens förmågor finns också hos alla troende som är födda av Gud, som är fyllda med den helige Ande och som flödar i de nådegåvor som Anden har ställt till förfogande.</p>

    <h2>Nio nådegåvor</h2>

    <p>De nio nådegåvorna enligt Första Korintierbrevet 12 är:</p>

    <p><strong>De muntliga gåvorna:</strong> tungotal, uttydning av tungotal, profetia.</p>

    <p><strong>Uppenbarelsegåvorna:</strong> visdomens ord, kunskapens ord, gåvan att skilja mellan andar.</p>

    <p><strong>Kraftgåvorna:</strong> trons gåva, helandets nådegåvor, kraftgärningarnas gåva.</p>

    <p>Genom dessa gåvor bygger Herren upp Kristi kropp. De kommer från både Fadern, Sonen och den helige Ande (1 Kor 12:4-6), men det är Anden som uppenbarar sig genom dem (1 Kor 12:7). De är redskap genom vilka Guds vishet, Guds kraft och Guds närvaro på ett övernaturligt sätt manifesteras.</p>

    <p><strong>Tungotal</strong> är en övernaturlig förmåga att kommunicera med Gud och förmedla budskap på ett eller flera för den troende okända språk, människors eller änglars (1 Kor 13:1).</p>

    <p><strong>Uttydning</strong> är en övernaturlig förmåga att tolka vad som sagts genom tungotal, så att församlingen byggs upp (1 Kor 14:12-13). Både tungotal och uttydning kan talas eller sjungas ut. Om det sjungs ut, kallas det att ”lovsjunga i anden” (1 Kor 14:15).</p>

    <p><strong>Profetia</strong> är ett budskap från Gud som är till för uppbyggelse, förmaning och tröst (1 Kor 14:3). Det kan framföras på många olika sätt, med eller utan tungotal med uttydning. Det är ett direkt ”Så säger Herren-tilltal” som skall prövas, men som inte skall föraktas (1 Tess 5:19-21).</p>

    <p><strong>Visdomens ord</strong> är ett övernaturligt ord av uppenbarelse rörande framför allt framtiden. Det ger vishet till att handskas med kommande ting, men också övernaturlig vishet om hur man skall gå tillväga i besvärliga situationer.</p>

    <p><strong>Kunskapens ord</strong> är ett övernaturligt ord av uppenbarelse från Gud om saker och fakta som de nu är. Ordet kommer för att Gud vill förändra och välsigna. När det står</p>

    <p>(Sida 51 i e-boken)</p>
</body>
</html>
