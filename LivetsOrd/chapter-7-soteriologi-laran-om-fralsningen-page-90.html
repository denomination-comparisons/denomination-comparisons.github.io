<!DOCTYPE html>
<html lang="sv">
<head>
<meta charset="UTF-8">
<meta name="viewport" content="width=device-width, initial-scale=1.0">
<title>Livets Ord — Sida 90</title>
<link href="https://fonts.googleapis.com/css2?family=EB+Garamond&display=swap" rel="stylesheet">
<style>
  body {
    font-family: 'EB Garamond', serif;
    margin: 4rem auto;
    max-width: 800px;
    line-height: 1.7;
    font-size: 1.15rem;
    color: #1e1e1e;
    background-color: #faf9f7;
  }
  h1 {
    text-align: center;
    font-size: 1.8rem;
    margin-bottom: 2rem;
  }
  h2 {
    font-size: 1.4rem;
    margin-top: 2rem;
  }
  p {
    margin-bottom: 1rem;
  }
</style>
</head>
<body>
  <h1>Livets Ord — Sida 90</h1>

  <p>Fysisk. Detta betyder att Jesu Ande kom in i hans fysiska kropp, som började leva igen. Att förneka uppståndelsens fysiska sida är att förneka hela uppståndelsen.</p>

  <p>Eftersom döden åtskiljer anden, själen och kroppen, så återförenar uppståndelsen dem igen. Genom att den fysiska kroppen börjar leva igen, är också döden besegrad på detta sätt.</p>

  <p>En kristen tror både på Jesu ställföreträdande död och på hans uppståndelse. Romarbrevet 10:9 säger: ”Om du därför med din mun bekänner att Jesus är Herren och i ditt hjärta tror att Gud har uppväckt honom från de döda, skall du bli frälst.” När Jesus uppstod från de döda var det från Guds sida en födelse av Jesus Kristus. Hebreerbrevet 1:5 säger: ”Till vilken av änglarna har Gud någonsin sagt: Du är min Son, jag har idag fött dig?” Detta enorma uttalande handlar inte om inkarnationen utan om uppståndelsen ifrån de döda.</p>

  <p>I Apostlagärningarna 13:32-33 predikar Paulus om uppståndelsen och säger: ”Och nu förkunnar vi för er det glada budskapet att det löfte som gavs till våra fäder, det har Gud uppfyllt åt oss, deras barn, genom att låta Jesus träda fram, så som det är skrivet i andra psalmen: Du är min son, jag har idag fött dig.”</p>

  <p>Hela det enorma försoningsverk som Jesus fullbordade genom sin korsdöd, blir verkligt och tillgängligt genom hans uppståndelse. Genom uppståndelsen:</p>

  <ul>
    <li>bryts dödens udd och döden besegras (1 Kor 15:54-56).</li>
    <li>bevisas sanningen i löftena (Luk 24:25-27; 1 Kor 15:4).</li>
    <li>träder liv och oförgänglighet fram i ljuset (2 Tim 1:10).</li>
    <li>är grundvalen lagd för det nya livet i Kristus (Rom 6:8-10).</li>
  </ul>

  <p>Romarbrevet 6:10 säger: ”Ty hans död var en död från synden en gång för alla, men det liv han lever, det lever han för Gud.”</p>

  <h2>Krönt med härlighet och ära</h2>

  <p>Jesus är uppstånden! Han lever för alltid. Han dör aldrig mer. Efter att under fyrtio dagar ha visat sig för lärjungarna i sin uppståndelsekropp, då han bland annat kunde gå genom stängda dörrar (Joh 20:26), samt undervisat dem om Guds rike (Apg 1:3), så for han från Oljeberget utanför Jerusalem upp till himlen: ”Då han hade sagt detta, såg de hur han lyftes upp, och ett moln tog honom ur deras åsyn” (Apg 1:9).</p>

  <p>I himlen satte han sig på Gud Faderns högra sida (Hebr 1:3), och blev där krönt med härlighet och ära. Allt lades under hans fötter (Hebr 2:7-9). I himlen är han idag ”den apostel och överstepräst som vi bekänner oss till” (Hebr 3:1), som alltid ber för oss och manar gott för oss (Hebr 7:24-25). Hebreerbrevet 8:1-2 säger: ”Detta är en huvudpunkt i vad vi säger: Vi har en sådan överstepräst som sitter på högra sidan om Majestätets tron i himlen och som tjänar i helgedomen, det sanna tabernaklet…”</p>

  <p>Jesus är:</p>

</body>
</html>
