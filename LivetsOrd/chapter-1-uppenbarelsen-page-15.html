```html
<div class="main-content">
  <h1>Uppenbarelsen - Grunden för vår tro</h1>
  <p>För det andra: inspirationen innebar noggrann källforskning. Evangelisten Lukas är ett exempel på detta. Han säger:</p>
  <blockquote>
    <p>Sedan jag noga efterforskat allt från början, har jag beslutat att i rätt ordning skriva ner det för dig, ädle Teofilus, för att du skall veta hur tillförlitlig den undervisning är som du har fått (Luk 1:3-4).</p>
  </blockquote>
  <p>Bibeln består alltså av noggrant formulerad undervisning, som är nedskriven i följd och ordning, så att man kan se hur tillförlitligt allt är. Lukas arbetade till exempel annorlunda än Johannes, men de fick båda Guds ord genom den helige Andes inspiration.</p>
  <p>När människor har förnekat Guds ords inspiration, har man ibland sagt att det bara är det allmänna innehållet som är inspirerat, inte varje ord. Detta påstående är felaktigt av flera skäl:</p>
  <ol>
    <li>Man kan aldrig kommunicera tankar utan ord.</li>
    <li>Bibeln hänvisar ofta till ett enda ord. Paulus argumenterar till exempel utifrån det enskilda ordet ”säd” i Galaterbrevet 3:16. Han säger också i Första Korintierbrevet 2:13:<blockquote><p>”Detta förkunnar vi också, inte med ord som mänsklig visdom lär utan med ord som Anden lär, när vi återger andliga ting med andliga ord.”</p></blockquote>Alltså är även de enskilda orden givna av Gud. Hur kan vi annars veta när enskilda ord är viktiga och när de inte är det?</li>
    <li>Påståendet gör människan till domare över Guds ord, istället för att Guds ord är domare över människan. En del teologer har sagt: ”Bibeln är inte Guds ord, men Guds ord finns i Bibeln”. Detta är ett både försåtligt och farligt uttalande. Helt godtyckligt bestämmer enskilda människor om vad i Bibeln som är Guds ord och vad sominte är det. Med ett sådant resonemang ställs man snart inför en rad problem:<ol type="a"><li>Det blir jag, inte Gud, som bestämmer vad Gud har sagt.</li><li>Det jag uppfattar som Guds ord, kanske någon annaninte uppfattar som Guds ord.</li><li>Det som verkar vara Guds ord idag, kanske inte är Guds ord imorgon.</li></ol>Med andra ord blir allt subjektivt och relativt. Guds ord däremot är objektivt och orubbligt, för alla människor och i alla tider. Hans ord är en fast klippa att bygga huset på (Matt 7:24).</li>
  </ol>
  <p>Jesus trodde på Bibeln</p>
  <p>Vad hade då Jesus för bibelsyn? Det intressanta är nämligen inte vad olika kyrkor, traditioner, rörelser och predikanter har haft för bibelsyn. Det viktiga är att se hur Bibeln ser på sig själv och hur Jesus såg på Skrifterna.</p>
  <p>Ungefär tio procent av Jesu dagliga samtal är citat från Gamla testamentet. I alla svåra situationer använde sig Jesus av citat från Gamla testamentet. Här är några</p>
  <p>(Sida 15 i e-boken)</p>
</div>
```
