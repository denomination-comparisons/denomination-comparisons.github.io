<!DOCTYPE html>
<html lang="sv">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Ekklesiologi – Den universella och lokala församlingen | Livets Ord</title>
  <link rel="stylesheet" href="../style.css">
</head>
<body>
  <header>
    <h1>Livets Ord – Bibelundervisning</h1>
    <h2>Kapitel 8: EKKLESIOLOGI – LÄRAN OM FÖRSAMLINGEN</h2>
  </header>

  <main>
    <article>
      <h4>Den universella församlingen</h4>
      <p>
        Denna består av troende i alla sammanhang, i alla länder och i alla tider.
      </p>

      <h4>Den lokala församlingen</h4>
      <p>
        Denna består av troende på en ort som identifierar sig som en kropp.
      </p>

      <p>
        För att förstå församlingens betydelse och uppgift måste man börja med frågan om hur man blir en del av denna. 
        Församlingen består av människor som är utkallade från alla folk och från alla sammanhang. 
        Deras gemensamma nämnare är att de alla har bekänt Jesus Kristus som sin Frälsare och Herre.
      </p>

      <p>
        I Matteus 16:18 säger Jesus om församlingen att den är hans, att han bygger den och att han är grunden för den. 
        Grunden är inte Petrus som person 
        (<q>Du är Petrus, och på denna klippa skall jag bygga min församling…</q>) 
        utan den bekännelse som Petrus avger:
      </p>

      <blockquote>
        ”Du är Messias, den levande Gudens Son” (Matt 16:16).
      </blockquote>

      <p>
        Hela församlingens existens, uppdrag, styrka, inriktning och omfattning grundar sig på vem Jesus är och vad han har gjort. 
        Paulus säger i Titus brev:
      </p>

      <blockquote>
        ”Han har offrat sig själv för oss för att friköpa oss från all laglöshet och rena åt sig ett egendomsfolk, 
        som är uppfyllt av iver att göra goda gärningar” (Tit 2:14).
      </blockquote>

      <p>
        Med andra ord, Jesu försoningsverk är grunden för att ett folk, uttaget från alla andra folk, skall kunna återlösas och bli Guds och Jesu egendom. 
        Därför talar Jesus om församlingen som <q>min församling</q> (Matt 16:18). 
        Han har köpt den, han äger den och han är Herre och Messias över den.
      </p>

      <h4>Villkor för medlemskap</h4>

      <p>
        När en människa, oavsett kön, ras, stam eller nationell tillhörighet, erkänner Jesus som Herre, kommer hon med i församlingen. 
        I den första församlingen införlivades nya medlemmar på följande sätt:
      </p>

      <ol>
        <li>Evangeliet om den korsfäste Jesus som Herre och Messias förkunnades (Apg 2:36).</li>
        <li>De som lyssnade tog emot vad de hörde och kände ett styng i sina hjärtan (Apg 2:37).</li>
        <li>Detta ledde till längtan efter sinnesändring och bättring (Apg 2:37–38).</li>
        <li>De tog emot förkunnelsen om Jesus och trodde på evangelium (Apg 2:41).</li>
        <li>De som tog emot ordet, lät döpa sig och införlivades i församlingen (Apg 2:41).</li>
        <li>Dessa höll sedan fast vid apostlarnas undervisning, brödragemenskapen, brödsbrytelsen och bönerna (Apg 2:41–42).</li>
      </ol>

      <p>
        Apostlagärningarna 18:8 beskriver en situation när Paulus predikar evangelium:
      </p>

      <blockquote>
        ”Krispus, föreståndaren för synagogan, och hela hans familj kom till tro på Herren. 
        Även många andra korintier som lyssnade kom till tro och döptes.”
      </blockquote>

      <p>
        Här beskrivs samma väg in i församlingen.
      </p>

      <!-- Page ends here; next section continues on page 99 -->
    </article>

    <nav class="page-nav">
      <a href="page97.html" class="prev">← Föregående sida</a>
      <a href="page99.html" class="next">Nästa sida →</a>
    </nav>
  </main>

  <footer>
    <p>© Livets Ord – Undervisningsmaterial. Alla rättigheter förbehållna.</p>
  </footer>
</body>
</html>

