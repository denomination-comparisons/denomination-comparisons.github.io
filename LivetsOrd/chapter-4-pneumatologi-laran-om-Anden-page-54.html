<!DOCTYPE html>
<html lang="sv">
<head>
    <meta charset="UTF-8">
    <title>PNEUMATOLOGI - LÄRAN OM ANDEN</title>
</head>
<body>
    <h1>PNEUMATOLOGI - LÄRAN OM ANDEN</h1>
    
    <ol start="4">
        <li>När lärjungarna kom i osäkerhet om vad och hur de skulle förkunna, sökte de Gud för att få klarhet. Då talade Anden till församlingen och dess ledare och de kunde fatta riktiga beslut som ledde arbetet åt rätt håll. Apostlagärningarna 15:28 säger:<br>”Den helige Ande och vi har nämligen beslutat att inte lägga någon börda på er förutom följande nödvändiga föreskrifter…”</li>
    </ol>

    <h2>Härlighetens Ande</h2>

    <p>Ytterligare mycket mer kunde sägas om den helige Ande, men till sist skall bara nämnas att det förekommer en mängd symboler och bilder för Anden och hans verksamhet.</p>

    <p>Duva (Joh 1:32)</p>

    <p>Vind (Joh 3:8)</p>

    <p>Regn (Joel 2:23)</p>

    <p>Strömmar (Joh 7:38-39)</p>

    <p>Vatten (Jes 12:3; Hes 36:25)</p>

    <p>Olja (Luk 4:18)</p>

    <p>Eld (Matt 3:11)</p>

    <p>Insegel (Ef 4:30)</p>

    <p>Moln (4 Mos 9:15; 2 Krön 5:13; 1 Kor 10:1-2)</p>

    <p>Alla dessa bilder visar på någon sida av Andens personlighet och funktion. Han har känsligheten hos en duva, friheten och styrkan hos vinden, vederkvickelsen och livet hos vattnet, helandet och avskiljandet hos oljan, renheten och värmen hos elden, närvaron hos molnet och tryggheten och vissheten hos inseglet. Han är allt detta och mycket mer. Han är Guds härlighet. Han är härlighetens Ande, Gud den helige Ande! Han är den underbare tredje personen i gudomen. Han är hel och hållen Gud, given i fullt mått åt församlingen!</p>

    <p>(Sida 54 i e-boken)</p>
</body>
</html>
