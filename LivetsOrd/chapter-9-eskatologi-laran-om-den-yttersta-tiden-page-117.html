<!DOCTYPE html>
<html lang="sv">
<head>
<meta charset="UTF-8">
<title>Chapter 9 – Eskatologi, Page 117</title>
</head>
<body>

<p>profetiska ordets verkliga innebörd och historiska sanning och framtidshopp för de troende. Men även bland bibeltroende finns olika åsikter om de profetiska händelserna. Man är ofta överens om ramen: att Jesus verkligen fysiskt skall komma tillbaka vid en given tidpunkt i historien. Man placerar dock pusselbitarna olika innanför den profetiska ”pusselramen”.</p>

<p>I detta korta kapitel är det omöjligt att gå igenom alla detaljer i det profetiska skeendet eller att redovisa alla olika syner på detta skeende. Här kan vi bara kortfattat gå in på de grundstenar som tydligt framträder angående den händelse, som efter korset är den viktigaste i världshistorien, nämligen Jesu återkomst.</p>

<p>För att få en överblick över det profetiska framtidsskeendet så är det flera bibelsammanhang som måste vägas in:</p>
<ul>
<li>Gamla testamentets profetior om ändens tid, speciellt i Daniel, Hesekiel och Sakarja.</li>
<li>Jesu tal om den yttersta tiden (Matt 24; Mark 13 och Luk 21).</li>
<li>Apostlarnas undervisning i Nya testamentet (Rom 11; 1 Kor 15; 1 Tess; 2 Tess).</li>
<li>Uppenbarelsebokens detaljbeskrivning av de sista sju åren.</li>
</ul>

<p>Kortfattat kan man säga att hela skeendet kan indelas i:</p>
<ol>
<li>Avslutningen av församlingens tidsålder.</li>
<li>Guds handlande med Israel, nationerna och församlingen.</li>
<li>Jesu återkomst.</li>
<li>Tusenårsriket.</li>
<li>Den yttersta domen.</li>
<li>Nya himlar och en ny jord.</li>
</ol>

<h3>Avslutningen av församlingens tidsålder</h3>

<p>På samma sätt som Jesus lämnade jorden, skall han komma igen.</p>

<blockquote>
<p>”På den dagen skall han stå med sina fötter på Oljeberget, mitt emot Jerusalem, österut. Och Oljeberget skall delas mitt itu, från öster till väster…”</p>
<p>(Sak 14:4)</p>
</blockquote>

<p>Jesus säger i Matteus 24:44:</p>

<blockquote>
<p>”Var därför också ni beredda! Ty i en stund när ni inte väntar det kommer Människosonen.”</p>
</blockquote>

<p>Hans återkomst innebär slutet av församlingens tidsålder och början av det messianska riket, då Jesus som Messias regerar på Davids tron i tusen år.</p>

<p>Fastän församlingen alltid har väntat på att Jesus när som helst skall komma tillbaka, måste ändå vissa definitiva ting ske innan han kommer. Dessa saker, tidstecken, beskrivs tydligt i Bibeln. De kan delas in i:</p>
<ul>
<li>tecken i världen: i nationerna, i geografin och i världshändelserna.</li>
</ul>

</body>
</html>

