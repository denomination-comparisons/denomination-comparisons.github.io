<!doctype html>
<html lang="sv">
<head>
  <meta charset="utf-8" />
  <meta name="viewport" content="width=device-width,initial-scale=1" />
  <title>Livets Ord — Sida 88</title>
  <style>
    :root{--max-width:780px;--margin:36px;--font-family:Georgia, 'Times New Roman', serif}
    body{font-family:var(--font-family);line-height:1.6;color:#111;padding:var(--margin);display:flex;justify-content:center;background:#f7f7f7}
    .page{background:#fff;max-width:var(--max-width);padding:44px 56px;border:1px solid #e2e2e2;box-shadow:0 6px 18px rgba(0,0,0,0.04)}
    h1{font-size:20px;margin:0 0 18px}
    p{margin:0 0 14px;orphans:3;widows:3}
    blockquote{margin:0 0 16px;padding:12px 18px;background:#fbfbfb;border-left:4px solid #ddd}
    .scripture{font-style:italic;font-weight:600}
    h2{font-size:16px;margin:20px 0 10px}
    ul, ol{margin:0 0 14px 1.1rem}
    footer{font-size:12px;color:#666;margin-top:22px;border-top:1px solid #eee;padding-top:10px}
  </style>
</head>
<body>
  <article class="page" role="article" aria-labelledby="title">
    <h1 id="title">Sida 88</h1>

    <p>När Jesus dog, så dog han vår död, besegrade vår fiende och öppnade vägen till himlen för oss. Därför revs förhänget i det allraheligaste itu, uppifrån och ända ned, som en bild på att den gamla tempeltjänsten nu var överflödig och att Gud själv hade öppnat vägen för människorna att komma till honom (<span class="scripture">Matt 27:51</span>).</p>

    <p>Bibeln berättar hur Jesus, efter sin död, i anden gick åstad och predikade för de andar som hölls i fångenskap (<span class="scripture">1 Petr 3:19</span>). Bibeln beskriver också i Apostlagärningarna 2:24 hur Jesus smakade dödens vånda men att döden inte kunde behålla honom. Petrus citerar här Davids psaltarpsalm 16, som enligt Petrus talar profetiskt om Jesus: ”…ja, också min kropp skall vila i det hoppet att du inte skall lämna mig i graven eller låta din Helige se förgängelsen” (<span class="scripture">Apg 2:26–27</span>).</p>

    <p>Jesus profeterade om sin död och uppståndelse i <span class="scripture">Matt 12:40</span>: ”Ty liksom Jona var i den stora fiskens buk i tre dagar och tre nätter, så skall Människosonen vara i jordens inre i tre dagar och tre nätter.”</p>

    <h2>Jesus smakade dödens vånda</h2>

    <p>Med jämna mellanrum uppstår diskussioner och lärostrider om försoningen. De senaste kontroverserna har handlat om huruvida Jesus dog andligen.</p>

    <p>Självklart finns det ingen som förstår djupet av allt det som hände i och med Jesu död och uppståndelse. Bibeln är också sparsam med beskrivningar av vad som hände i dödsriket, efter hans död och före uppståndelsen. Faktum är och förblir att Jesu död, Jesu blod och korset är det som Bibeln refererar till, när det gäller det pris som betalades för våra synder.</p>

    <h2>Villoläror om försoningen</h2>

    <p>Villoläror uppstår därför om man till exempel påstår att:</p>

    <ul>
      <li>Jesus inte utgöt sitt blod,</li>
      <li>han aldrig dog på korset,</li>
      <li>någon annan dog, det vill säga Jesus byttes ut mot någon annan,</li>
      <li>han aldrig uppstod, eller</li>
      <li>det inte var tillräckligt med hans död och uppståndelse, utan att det behövs något ytterligare för vår frälsning.</li>
    </ul>

    <p>Däremot har kristna under olika tider sett olika sidor av det som hände på korset, utan att för den skull förneka de grundläggande elementen och inslagen i Jesu lidandes historia och Bibelns uppenbarelse av försoningen.</p>

    <p>Diskussionen om huruvida Jesus dog andligen eller ej är ofta förvirrad. Om vi människor på grund av synden är andligt döda, så måste rimligtvis den som återlöser oss på något sätt ta del av denna andliga död. Att påstå att det är en omöjlighet för Gud att dö, är att inte förstå vad död är. Man vill på ett rationalistiskt och sekulariserat sätt begränsa Gud. Redan reformatorn Martin Luther fick slåss mot sin tids rationalister som inte heller ville acceptera att Gud dog i Kristus, utan menade att det bara var människan...</p>

    <footer>
      <div>Livets Ord — Sida 88</div>
    </footer>
  </article>
</body>
</html>
