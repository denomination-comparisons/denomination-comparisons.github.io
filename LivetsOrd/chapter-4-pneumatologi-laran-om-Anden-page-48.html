<!DOCTYPE html>
<html lang="sv">
<head>
    <meta charset="UTF-8">
    <title>PNEUMATOLOGI - LÄRAN OM ANDEN</title>
</head>
<body>
    <h1>PNEUMATOLOGI - LÄRAN OM ANDEN</h1>
    
    <p>Ni har ju hört om det uppdrag som Gud i sin nåd gav mig med tanke på er, hur jag genom uppenbarelse lärde känna hemligheten [mysterion, grek] så som jag redan i korthet har skrivit. När ni läser detta, kan ni förstå vilken insikt jag har i Kristi hemlighet. I tidigare släktled har den inte avslöjats för människor så som den nu genom Anden har uppenbarats för hans heliga apostlar och profeter.</p>

    <p>Ef 3:2-5</p>

    <p>Med andra ord, genom den helige Ande skulle något uppenbaras som ingen förut känt till. Det som skulle uppenbaras av Anden, var också en speciell tid av ett liv i Anden. Denna tid, som började på pingstdagen, var ju Andens tid, eller som Petrus säger i Apostlagärningarna 2:17:</p>

    <blockquote>”Och det skall ske i de sista dagarna, säger Gud: Jag skall utgjuta av min Ande över allt kött.”</blockquote>

    <p>Allt detta talade Jesus om när han sade till sina lärjungar:</p>

    <blockquote>Den som tror på mig, ur hans innersta skall strömmar av levande vatten flyta fram, som Skriften säger.” Detta sade han om Anden, som de skulle få som trodde på honom. Ty Anden hade ännu inte blivit utgjuten, eftersom Jesus ännu inte hade blivit förhärligad.</blockquote>

    <p>Joh 7:38-39</p>

    <p>I Johannes 16:7 säger Jesus:</p>

    <blockquote>Men jag säger er sanningen: Det är bäst för er att jag går bort. Ty om jag inte går bort, kommer inte Hjälparen till er. Men när jag går bort, skall jag sända honom till er.</blockquote>

    <p>Bakom allt som sker i det gamla förbundet finns Guds Ande. Men när tiden är fullbordad och Gud sänder sin Son, så träder Guds Ande fram som aldrig förr.</p>

    <h2>Den helige Ande i Jesu liv</h2>

    <p>I Jesu liv manifesteras Guds Ande på många sätt:</p>

    <ol>
        <li>I jungfrufödelsen:<br>”Den helige Ande skall komma över dig, och den Högstes kraft skall vila över dig. Därför skall också barnet kallas heligt och Guds Son” (Luk 1:35).</li>
        <li>I hans uppväxt:<br>”Och pojken växte till och fylldes av kraft och vishet, och Guds välbehag vilade över honom” (Luk 2:40).</li>
        <li>När han döps av Johannes döparen:<br>”När Jesus hade blivit döpt, steg han genast upp ur vattnet. Och se, himlen öppnades, och han såg Guds Ande sänka sig ner som en duva och komma över honom” (Matt 3:16).</li>
        <li>När han frestas i öknen:<br>”Sedan fördes Jesus av Anden ut i öknen för att frestas av djävulen” (Matt 4:1).</li>
        <li>När han börjar predika:<br>”Och man räckte honom profeten Jesajas bokrulle. När han öppnade den, fann han det ställe där det står skrivet: Herrens Ande är över mig, ty han har smort mig till att predika glädjens budskap för de fattiga. Han har sänt mig för att ropa ut frihet för de fångna och syn för de blinda, för att ge de betryckta frihet” (Luk 4:17-18).</li>
    </ol>

    <p>(Sida 48 i e-boken)</p>
</body>
</html>
