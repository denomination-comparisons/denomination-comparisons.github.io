<!DOCTYPE html>
<html lang="sv">
<head>
<meta charset="UTF-8">
<title>Chapter 8 – Ekklesiologi – Läran om församlingen, Page 104</title>
</head>
<body>

<h1>Chapter 8 – Ekklesiologi – Läran om församlingen</h1>
<h2>Page 104</h2>

<p>Högmod hos dem i det religiösa systemet som tror att de kan göra allt och att de är andligare än andra. De föraktar dem som inte är lika duktiga, exklusiva, rättrogna och lika sinnade.</p>

<p>Hat mot oliktänkande. Eftersom man inom ett dött religiöst system inte har kontakt med Guds Ande, flödar inte kärlek, utan hat. Hatet riktas speciellt mot dem som har ljus, frid med Gud och som är lösta och fria.</p>

<p>Genom väckelsehistorien har många människor suttit fast i sådana system, alltifrån Paulus till Savonarola, Wycliffe, Huss, Luther, Wesley och så vidare. Men när dessa mött Jesus, fått frid med Gud, förstått nåden och blivit rätt inlemmade i Kristi kropp, har det inneburit en revolution, inte bara för dem själva, utan för hela deras samtid. Det har befriat och upprättat församlingen i både lära, liv, kraft och ordningar.</p>

<h2>Församlingens uppgifter</h2>

<p>Församlingen är ”jordens salt” och ”världens ljus” (Matt 5:13-14) och är en mäktig institution här på jorden. Dess uppgifter är bland annat att:</p>

<ul>
<li>Förkunna och proklamera evangeliet (Matt 28:18-20; Mark 16:15-18).</li>
<li>Förkunna ordet (2 Tim 4:1-3).</li>
<li>Sprida Guds härlighet (2 Kor 4:6-7).</li>
<li>Vara som Jesus i världen (1 Joh 2:6).</li>
<li>Göra Jesu gärningar (Joh 14:12).</li>
<li>Vinna de förlorade (Luk 19:10).</li>
<li>Vara ett vittnesbörd om sanningen (1 Tim 3:15).</li>
<li>Bygga upp de troende (Ef 4:12).</li>
<li>Binda och lösa med himmelrikets nycklar (Matt 16:19).</li>
<li>Lova, prisa och ära Gud (Kol 3:16).</li>
<li>Vara förebedjare inför Guds ansikte (Ef 6:18-20).</li>
<li>Övervinna det onda med det goda (Rom 12:21).</li>
<li>Förmedla Guds nåd (Rom 1:11).</li>
<li>Förvalta uppenbarelsen (1 Kor 4:1-2).</li>
<li>Göra lärjungar (Matt 28:18-20).</li>
<li>Utbreda Guds rike (Matt 6:10).</li>
<li>Stå emot Satan (1 Petr 5:8-9; Jak 4:7).</li>
</ul>

<p>Allt detta och mycket mer vill Gud att församlingen skall vara och göra. Om lemmarna är på plats, om livet flödar i kroppen, om Jesus verkligen är Herre, så blir allt detta verklighet och församlingens uppgift blir slutförd.</p>

<h2>Dopets och nattvardens betydelse</h2>

</body>
</html>

