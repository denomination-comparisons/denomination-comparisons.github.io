```html
<div class="main-content">
  <h1>Teologi - Läran om Gud</h1>
  <p>Efter att ha behandlat uppenbarelsen måste vi gå till vad den uppenbarar, nämligen Gud. Vi har redan nämnt att vi kan skönja Gud i hans skapade verk – naturen. Men detta räcker inte för att lära känna honom. Därför har han uppenbarat sig själv på ett för människan begripligt sätt, dels i Skriften, dels i Kristus Jesus.</p>
  <p>Den uppenbarelse Skriften ger av Gud är mångtydig. Gud visar upp många sidor av sig själv, för att vi skall förstå något av höjden, djupet, bredden och längden av hans väsen och planer.</p>
  <p>All uppenbarelse av Gud förutsätter att han finns. Ingenstans i Bibeln ifrågasätts eller försvaras Guds existens. Den är fullständigt självklar. Tvärtom säger Psaltaren 53:2:</p>
  <blockquote>
    <p>”Dåren säger i sitt hjärta: ’Det finns ingen Gud.’ ”</p>
  </blockquote>
  <p>Första Timoteusbrevet 6:16 säger:</p>
  <blockquote>
    <p>”[Han] ensam är odödlig och bor i ett ljus dit ingen kan komma, och som ingen människa har sett eller kan se. Honom tillhör ära och evig makt! Amen.”</p>
  </blockquote>
  <p>Gud bor otillgänglig för människans ögon, men han är fullt verklig, påtaglig och konkret. Jesus säger att han är</p>
  <blockquote>
    <p>”Fader vår, som är i himlen” (Matt 6:9).</p>
  </blockquote>
  <p>När Gud uppenbarade sig för Mose i öknen, så sade han att hans namn var ”Jag är”:</p>
  <blockquote>
    <p>Gud sade till Mose: ”Jag är den Jag Är.” Och han sade vidare: ”Så skall du säga till Israels barn: Jag Är har sänt mig till er” (2 Mos 3:14).</p>
  </blockquote>
  <p>Gud träder genom uppenbarelsen ut ur det osynliga. Han framträder som den evige, den ende och den levande Guden. Allt detta står i motsats till de många avgudarna som är tomma, döda och utan kraft och förmåga.</p>
  <p>Gud uppenbaras i Jesus Kristus</p>
  <p>När en skriftlärd ber Jesus sammanfatta det förnämsta budet svarar Jesus:</p>
  <blockquote>
    <p>”Det största är detta: Hör Israel! Herren, vår Gud, Herren är en” (Mark 12:29).</p>
  </blockquote>
  <p>Den skriftlärde svarar då:</p>
  <blockquote>
    <p>”Du har rätt, Mästare, det är sant som du säger. Han är en, och det finns ingen annan än han” (v 32).</p>
  </blockquote>
  <p>Ut ur härligheten kommer Gud och genom uppenbarelsen visar han sin enhet, sin evighet och sin allmakt. Ur enheten, evigheten och allmakten framträder så alla de olika karaktärsdrag som gör att vi kan se, förstå, älska och lyda honom. Hans personlighet träder fram i Skrifterna och sammanfattas och görs tydliga genom inkarnationen av hans Son, Jesus Kristus. Hebreerbrevet 1:3 säger om Jesus:</p>
  <blockquote>
    <p>”Sonen utstrålar Guds härlighet och uppenbarar hans väsen”.</p>
  </blockquote>
  <p>Gud träder alltså fram ur evigheten och synliggör sig själv:</p>
  <ul>
    <li>genom skuggbilder och konturer i skapelsen</li>
  </ul>
  <p>(Sida 21 i e-boken)</p>
</div>
```
