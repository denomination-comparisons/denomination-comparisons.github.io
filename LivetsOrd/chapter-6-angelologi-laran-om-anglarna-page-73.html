<!DOCTYPE html>
<html lang="sv">
<head>
<meta charset="UTF-8">
<title>ANGELOLOGI - LÄRAN OM ÄNGLARNA (s.73)</title>
</head>
<body>

<p>kommer att ske i framtiden (se kap 9), men det är också något som har skett innan världen skapades. Det betyder att en tredjedel av änglarna följde Lucifer i hans uppror och blev förvisade bort från Gud.</p>

<p>När Bibeln beskriver himlen är det viktigt att klargöra att det finns tre himlar:</p>
<ol>
<li>Den fysiska himlen som vi kan se.</li>
<li>Himlarymderna, det vill säga den andliga världen (Ef 6:12).</li>
<li>Guds himmel där Guds tron finns, ”tredje himlen” (2 Kor 12:2).</li>
</ol>

<p>När Satan föll satte han upp högkvarter i himlarymderna, varifrån hans fallna änglar opererar över länder, städer och individer. Dessa andefurstar har olika funktioner, uppgifter och områden som de råder över. Efesierbrevet 6:12 säger:</p>

<blockquote>Tyvistrider inte mot kött och blod utan mot furstar och väldigheter och världshärskare här i mörkret, mot ondskans andemakter i himlarna.</blockquote>

<p>I Daniels bok beskrivs flera av dessa. En kallas ”fursten för Persiens rike”, en annan ”fursten över Javan” (Dan 10:13, 20). Paulus upplevde en direkt attack från en av dessa fallna änglar. Det var en andefurste som stod honom emot personligen. Han beskriver detta i 2 Kor 12:7:</p>

<blockquote>”… en törntagg i köttet, en Satans ängel, som slår mig i ansiktet…”</blockquote>

<p>På grund av synden och den andliga döden har dessa andefurstar och andemakter ett oerhört grepp om mänskligheten. De som ännu inte är födda på nytt följer, om än omedvetet, ”fursten över luftens härsmakt, över den andemakt som nu är verksam i de ohörsamma” (Ef 2:2). Det finns alltså en ond, osynlig, andlig härsmakt som fungerar i luftrummet och influerar, påverkar, bedrar och förslavar människor så att de följer Satan.</p>

<nav>
<a href="chapter-2-angelologi-page-72.html">Föregående</a> |
<a href="chapter-2-angelologi-page-74.html">Nästa</a>
</nav>
</body>
</html>

