```html
Uppenbarelsen - Grunden för vår tro

frälsningshistorien – så ger Bibeln precis den bild som behövs för att människan skall 
kunna bli frälst. 


## Författarna leddes av Guds Ande 

Som vi nyss läste i Andra Timoteusbrevet 3:16, är Bibeln”utandad av Gud”. Den är 
med andra ord inspirerad av Gud. Detta är mycket viktigt att förstå. Det är människor 
som har skrivit Bibeln, men de var ledda av Gud när de gjorde det. Petrus andra brev 


1:21 säger: 
”Ty ingen profetia har burits fram genom någon människas vilja, utan 
ledda av den helige Ande har människor talat vad de fått från Gud.” 
Författarna var alltså drivna av den helige Ande. De var människor med olika 
bakgrund, uppfostran, personlighet och intressen. Bland dem finner vi David, konungen, 
och Amos, herden. Vi finner Daniel, furste i Babylon, och Petrus, en judisk fiskare. Med 
sin egen personliga stil talade de och skrev ned vad Gud ingav dem. Detta blev 
nedtecknat och bevarat och vi har det idag i Bibeln. 


Vi måste konstatera att Bibeln klart anger att det Gud säger är 
sant. Jesus 
säger om 
sig själv i Johannes 14:6: 
”Jag är vägen och sanningen och livet…” Alla bibliska 
författare och troende har i alla tider förutsatt att Gud talar sanning. 


Jesus säger i Johannes 17:17: 
”…ditt ord är sanning.” I Psaltaren 19:8-10 säger 
David: 
”Herrens undervisning är fullkomlig… Herrens befallningar är rätta… 
Herrens domslut är sanna.” I Psaltaren 119:151 säger psalmisten: 
”…alla dina bud är 
sanning”, och i vers 160: 
”Summan av ditt ord är sanning…” 


Det är ingen tvekan om att Bibelns författare betraktade det de skrev ned som sant, 
inspirerat, givet av Gud och historiskt och moraliskt riktigt. När Jesus citerade sin tids 
bibel, Gamla testamentet, så beskrev han personer och platser som om de verkligen 
funnits, och händelser som om de verkligen hade hänt. För Jesus, Guds Son, var det 
fakta, inte myter eller sagor. 


När Bibeln under vissa tider utsatts för hård kritik, så har det alltid varit påsekulariserade, icke-kristna grunder. Även om det har varit ”kristna” teologer som 
attackerat Bibeln, så har de alltid gjort det utifrån en för Bibeln totalt främmande 
utgångspunkt. För Jesus, apostlarna och den första församlingen var det självklart att 
Skrifterna var sanna och tillförlitliga, både från historisk och moralisk utgångspunkt. 


## Bibelns inspiration 

Hur har då inspirationen gått till? Hur kom uppenbarelsen till människan? 


För det första rörde Guds Ande vid författaren. Gud talade till Jeremia och sade: 
”Se, jag lägger mina ord i din mun” (Jer 1:9). David säger i Andra Samuelsboken 


23:2: 
”Herrens Ande har talat genom mig, hans ord är på min tunga.” 


(Sida 13 i e-boken)
```
