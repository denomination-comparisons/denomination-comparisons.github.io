<!DOCTYPE html>
<html lang="sv">
<head>
    <meta charset="UTF-8">
    <title>PNEUMATOLOGI - LÄRAN OM ANDEN</title>
</head>
<body>
    <h1>PNEUMATOLOGI - LÄRAN OM ANDEN</h1>
    
    <ol start="3">
        <li>Helgelse innebär också att den helige Ande producerar andens frukter i den troendes liv. Dessa frukter är enligt Galaterbrevet 5:22-23: ”…kärlek, glädje, frid, tålamod, vänlighet, godhet, trohet, mildhet och självbehärskning”, det vill säga självdisciplin.</li>
    </ol>

    <p>Andens frukter, nio till antalet, växer fram och vittnar om ett liv i mognad. De kommer inte omedelbart, utan utvecklas sakta hos en troende som älskar Herren, följer honom, tyglar sitt kött och är känslig för Andens ledning. Andens gåvor däremot, också de nio stycken, behöver inte automatiskt tyda på ett moget kristet liv. De kan komma oväntat, allt eftersom Anden vill.</p>

    <p>Det behövs en balans mellan Andens frukter och Andens gåvor. Både karaktär och karisma är nödvändiga om Guds verk i den troende skall bestå och Guds rike ha framgång.</p>

    <ol start="8">
        <li>Han leder den troende<br>Andens ledning innefattar allt i den troendes liv. Den helige Andes uppgift är att förverkliga Guds plan för varje troende. Den helige Ande använder olika sätt att leda den troende:</li>
    </ol>

    <ol>
        <li>Först och främst genom bibelordet, löftena.</li>
        <li>Genom olika tilltal, till exempel profetia.</li>
        <li>Genom det inre vittnesbördet när Guds Ande vittnar med vår ande (Rom 8:16).</li>
        <li>Genom Andens tilltal som får bekräftelse av andra troende och andliga ledare.</li>
        <li>Genom yttre omständigheter som läggs tillrätta, även om de ibland kan verka motsägelsefulla, och genom bönesvar som bekräftar vilken väg man skall gå.</li>
    </ol>

    <ol start="9">
        <li>Han avskiljer för tjänst<br>Den helige Ande avskiljer och leder sina tjänare.</li>
    </ol>

    <ol>
        <li>När de [Saulus, Barnabas m fl] tjänade Herren och fastade, sade den helige Ande: ”Avskilj åt mig Barnabas och Saulus för den uppgift som jag har kallat dem till” (Apg 13:2).<br>När den helige Ande kallar en person till en tjänst och en uppgift, ger han också den kraft och smörjelse som den personen behöver för att utföra och fullborda sitt uppdrag.</li>
        <li>När Anden kallar, visar han också på de områden som han vill att man skall arbeta på. ”Sedan de hade blivit utsända av den helige Ande, for de ner till Seleucia, och därifrån seglade de till Cypern” (Apg 13:4).</li>
        <li>När lärjungarna var på väg till olika områden för att tjäna Jesus, ”…tog de vägen genom Frygien och Galatien, eftersom de av den helige Ande hindrades från att predika ordet i Asien” (Apg 16:6). Anden ledde dem i detalj för att visa vart de skulle eller inte skulle bege sig.</li>
    </ol>

    <p>(Sida 53 i e-boken)</p>
</body>
</html>
