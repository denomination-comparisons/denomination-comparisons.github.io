verksamt genom den enskilda människans tro (Ef 2:8-9). Den nåd som Gud skänker och 
som ger frälsning har två yttre uttrycksmedel, två ordinerade handlingar, som i klassisk 
teologi kallas för ”nådemedel” eller ”sakrament”. Dessa nådemedel ger ett synligt 
uttryck åt en invärtes osynlig nåd, och de är alltså dopet och nattvarden. 


Gudsnärvaro 

På detta område råder två extrema och felaktiga föreställningar. Den första 
uppfattningen, som jag redan berört, bygger på att nådemedlen ingjuter nåd i de 
människor som åtnjuter dem, oberoende av personligt mottagande i tro. Nådemedlen 
förvandlas till magiska, rituella handlingar, där själva utförandet ger merit och förtjänst 
inför Gud. De har förvandlats till förtjänsthandlingar, och erbjuder en falsk 
frälsningsväg genom religiösa ritualhandlingar. 


Den andra extrema uppfattningen går ut på att man förnekar och gör upp med dessa 
vidskepliga, magiska förtjänstläror. Istället går man då så långt att man nästan inte alls 
firar nattvarden. Man vet knappast vad den innebär. Man uppfattar dessa handlingar 
enbart som yttre symbolhandlingar. 


Nu är de mer än så. Nådemedlen innebär och förmedlar Herrens närvaro. När Paulus 
talar om nattvarden och om att inte ta den på ett felaktigt sätt, säger han: 
”Den som 
därför äter brödet eller dricker Herrens bägare på ett ovärdigt sätt, han syndar mot 
Herrens kropp och blod. … Ty den som äter och dricker utan att urskilja Herrens 
kropp, han äter och dricker en dom över sig” (1 Kor 11:27, 29). 


Med andra ord finns det en helig gudsnärvaro kring denna handling, som hänger ihop 
med att Jesus har gjort den till en förbundsmåltid och uttalat sina ord över brödet och 
vinet. Nattvarden är inte längre vilken måltid som helst, lika lite som dopet bara är en 
yttre symbolhandling. Vi skall här se på dessa två ordningar: dopet och nattvarden. 


Dopet 

Dopet är instiftat av Jesus. 


1. Dopet är till för de troende (Apg 2:38-41, 8:35-39, 18:8; Kol 2:12; 1 Petr 3:21). 
2. Dopet är en engångsföreteelse (Apg 2:38; Rom 6:3-4). 
3. Dopet innebär att man avtvår sig synden och begraver den gamla människan (Rom 
6:4, 6). 
4. Dopet innebär att man i tro anropar Gud om ett gott samvete 
(1 Petr 3:21). 
5. Dopet innebär att man identifierar sig med Jesu död och hans uppståndelse (Rom 
6:3-9; Kol 2:12). 
6. Dopet är en proklamation: 
a) 
inför Gud Fadern att man nu genom tro är hans barn i Kristus. 


