```html
<!DOCTYPE html>
<html lang="sv">
<head>
    <meta charset="UTF-8">
    <title>Kristologi - Läran om Jesus Kristus, Guds Son, Världens Frälsare</title>
</head>
<body>
    <h1>Kristologi - Läran om Jesus Kristus, Guds Son, Världens Frälsare</h1>

    <p>– arvsynden. Det står klart att Josef inte kommer vid Maria förrän efter Jesu födelse. 
    Evangelierna säger alltså uttryckligen att både avlelsen och födelsen är övernaturliga. 
    Filipperbrevet 2:7 säger: 
    ”utan [Jesus] 
    utgav sig själv genom att anta en tjänares 
    gestalt då han blev människa. Han som till det yttre var som en människa.” </p>

    <p>Jesus är alltså både sann Gud och sann människa. I sin gudomliga natur är han evig. I 
    sin mänskliga natur är han född i Betlehem av jungfru Maria. </p>

    <h2>En evig förening</h2>

    <p>Jesus antog människonatur av tre skäl:</p>

    <ol>
        <li>För att identifiera sig själv som människa och visa hur en verklig människa 
        egentligen skulle vara. Han upprättade på detta sätt den sanna bilden av människan. 
        När man ser på Jesus ser man hur en verklig människa, en gudsmänniska, Guds 
        avbild, egentligen skall vara, tänka och handla. Först i Kristus Jesus ser vi en äkta 
        människa.</li>
        <li>För att visa människan vem Gud egentligen är. Han är ju Gud kommen i köttet och 
        Guds härlighet strålar fram i Kristi ansikte. Andra Korintierbrevet 4:6 säger: 
        ”… 
        kunskapen om Guds härlighet, som strålar fram i Kristi ansikte…” Hebreerbrevet 
        1:3 säger: 
        ”Sonen utstrålar Guds härlighet och uppenbarar hans väsen…” 
        Johannes 1:14 säger: 
        ”…vi såg hans härlighet, en härlighet som den Enfödde har 
        av Fadern, och han var full av nåd och sanning.” Genom Jesus visar Gud vem han 
        verkligen är.</li>
        <li>För att som människa ställföreträdande lida som representant för hela 
        människosläktet, eftersom enbart en människa kan dömas för människans synd. Som 
        syndfri människa kunde han ta andra människors synd och dö i deras ställe, och 
        därefter uppstå. Som Gud kunde han själv betala priset. Alltså måste han vara både 
        Gud och människa. Vi återkommer mera detaljerat till detta i kapitlet om 
        försoningen.</li>
    </ol>

    <p>Både Kristi sanna gudom och hans sanna mänsklighet är förenade i en person. Denna 
    förening har skett utan sammanblandning eller förvandling. Det betyder att Jesus inte 
    ibland är Gud, och ibland människa. Den gudomliga naturen blir inte mänsklig och den 
    mänskliga naturen blir inte gudomlig. De är oupplösligt förenade och samverkar med 
    varandra. Dessa två naturer kommer aldrig att bli åtskilda.</p>

    <p>Efter uppståndelsen, efter himmelsfärden, efter uppryckandet, efter nya himlar och en 
    ny jord, så kommer Jesus i evighet att vara densamme – Gudamänniskan, 
    Människosonen. Då har han en uppstånden, förhärligad kropp och den kroppen kommer 
    han att behålla i all evighet. Uppenbarelseboken 1:12-18 beskriver den förhärligade 
    Jesus med kropp, huvud, ögon, hår, bröst, fötter och händer.</p>

    <p>(Sida 39 i e-boken)</p>
</body>
</html>
```
