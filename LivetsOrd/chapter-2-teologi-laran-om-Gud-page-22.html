```html
<div class="main-content">
  <h1>Teologi - Läran om Gud</h1>
  <ul>
    <li>genom uppenbarelsen i Skrifterna</li>
    <li>genom sin Son Jesus Kristus</li>
  </ul>
  <p>Enligt Kolosserbrevet 1:15 är Jesus” den osynlige Gudens avbild”. Längre fram fortsätter Paulus:</p>
  <blockquote>
    <p>”Ty i honom bor gudomens hela fullhet i kroppslig gestalt” (Kol 2:9).</p>
  </blockquote>
  <p>En bättre bild, en bättre förståelse, en bättre närhet och en bättre gemenskap med Gud än den som finns i Kristus Jesus, går aldrig att få!</p>
  <p>En treenig Gud</p>
  <p>När nu Gud träder fram i allt sitt majestät, så träder han fram som den ende Guden, och som en Gud, en enhet. Andra Moseboken 20:2-3 säger:</p>
  <blockquote>
    <p>”Jag är Herren, din Gud, som har fört dig ut ur Egyptens land, ur träldomshuset. Du skall inte ha andra gudar vid sidan av mig.”</p>
  </blockquote>
  <p>Gud är en! Ändå talar Nya testamentet om att Gud är treenig, och detta har krånglat till det för många. En del människor har hoppat över treenigheten, andra förklarat bort den, och andra åter har förnekat den. Inget av detta är nödvändigt. Vi behöver inte förnuftsmässigt begripa alla sammanhang. Det enda vi behöver göra är att acceptera Skriftens klara och entydiga uppenbarelse om att Gud är en och samtidigt treenig. Inte tre gudar, utan en Gud som uppenbarar sig treenig.</p>
  <p>Jesus talar klart och tydligt om detta i missionsbefallningen:</p>
  <blockquote>
    <p>”Döp dem i Faderns och Sonens och den helige Andes namn” (Matt 28:19).</p>
  </blockquote>
  <p>Gud är alltså en, men uppenbarar sig i tre personer. Dessa tre personer är var för sig eviga och allsmäktiga, men de finns i en enda gudom. De tre personerna har samma väsen, samma vilja och samma egenskaper, men inom gudomen har de olika förhållanden.</p>
  <p>Lärostriderna om treenigheten har varit många och beskrivningarna av den har varit mångfaldiga. Detta beror naturligtvis på att människans förnuft är begränsat när det gäller att beskriva Gud, som är en enda och odelbar, samtidigt som han är tre.</p>
  <p>Oavsett vad människor tycker, är detta vad Bibeln undervisar. Paulus säger till exempel i Andra Korintierbrevet 13:13:</p>
  <blockquote>
    <p>”Vår Herre Jesu Kristi nåd, Guds kärlek och den helige Andes gemenskap vare med er alla.”</p>
  </blockquote>
  <p>Ett annat exempel är när Jesus säger:</p>
  <blockquote>
    <p>”Jag och Fadern är ett” … ”Den som har sett mig har sett Fadern” (Joh 10:30, 14:9).</p>
  </blockquote>
  <p>I Första Johannes brev 2:23 säger Johannes:</p>
  <blockquote>
    <p>”Den som förnekar Sonen har inte heller Fadern. Den som bekänner Sonen har också Fadern.”</p>
  </blockquote>
  <p>En Fader, en Son, en helig Ande</p>
  <p>(Sida 22 i e-boken)</p>
</div>
```
