```html
<!DOCTYPE html>
<html lang="sv">
<head>
    <meta charset="UTF-8">
    <title>Kristologi - Läran om Jesus Kristus, Guds Son, Världens Frälsare</title>
</head>
<body>
    <h1>Kristologi - Läran om Jesus Kristus, Guds Son, Världens Frälsare</h1>

    <p>När Jesus träder fram blir han smord av den helige Ande i samband med att Johannes 
    döparen döper honom i Jordanfloden (Mark 1:9-11). Från den tiden börjar folket undra 
    över om inte Jesus är <strong>Messias</strong>, den konung som profeterna hade förutsagt skulle komma. 
    De blandar Gamla 
    testamentets profetior med sin egen längtan och med egna 
    förväntningar och ambitioner att bli kvitt romarnas ockupation.</p>

    <p>Först avslöjar inte Jesus något, men i Cesarea Filippi frågar han lärjungarna vem 
    folket tror att han är, och vem de själva tror att han är. Petrus svarar då: 
    <br><em>”Du är 
    Messias, den levande Gudens Son” 
    (Matt 16:16).</em> Jesus förnekar inte detta utan säger: 
    <br><em>”Salig är du, Simon, Jonas son. Ty kött och blod har inte uppenbarat detta för dig, 
    utan min Fader som är i himlen” 
    (v 17).</em></p>

    <p>Messias har ett rike, och det är intressant att Jesus omedelbart därefter börjar tala om 
    <strong>församlingen</strong>:</p>

    <p><em>Jag säger 
    dig: Du är 
    Petrus, och på 
    denna 
    klippa 
    skall jag bygga 
    min församling, och helvetets 
    portar 
    skall inte 
    få</em></p>

    <p><em>makt 
    över 
    den. 
    Jag skall ge 
    dig himmelrikets 
    nycklar. 
    Allt 
    vad du binder 
    på 
    jorden skall vara 
    bundet 
    i himlen, och</em></p>

    <p><em>allt 
    vad du löser 
    på 
    jorden skall vara 
    löst 
    i himlen.</em></p>

    <p><strong>Matt 16:18-19</strong></p>

    <p>Detta är ett av de få ställen i evangelierna där församlingen överhuvudtaget nämns (trots 
    att den ännu inte är född), och den nämns då i relation till Jesu <strong>Messias-titel</strong>. Det är 
    också först där som Jesus träder fram i rollen som Messias.</p>

    <p>När Pontius Pilatus frågar Jesus om han är en konung säger han: 
    <br><em>”Mitt rike är inte av 
    den här världen”</em> (Joh 18:36). Hela frågan om Jesu avrättning hänger på om han gör 
    anspråk på att vara judarnas konung och alltså gör uppror mot Rom. Både den religiösa 
    makten (Stora Rådet), den inhemska makten (Herodes) och ockupationsmakten (Pontius 
    Pilatus), ställer samma fråga men av olika intressen: <em>”Är du Messias?”</em></p>

    <p>Jesus svarar: 
    <br><em>”Men härefter skall Människosonen sitta på Guds, den Allsmäktiges, 
    högra sida”</em> (Luk 22:69). Jesus är med andra ord konung och den <strong>Människoson</strong>, som 
    enligt Daniel skall krossa alla andra riken och leda Gudsriket, när allt blivit upprättat 
    igen (Dan 9:13-14, 2:44).</p>

    <h2>Tjänare och konung</h2>

    <p>Jesus är alltså <strong>Messias</strong>,</p>
    <ul>
        <li><strong>Herrens lidande tjänare</strong> (Jes 53), som först skulle komma i ringhet,</li>
        <li><strong>konungen för församlingen</strong>, dess Herre och huvud,</li>
        <li><strong>konungen över det kommande gudsriket</strong>, när allt blir upprättat igen.</li>
    </ul>

    <p>Ibland uttrycker man Jesu konungsliga herravälde på detta sätt: <em>”Han är konung över 
    maktens, nådens och härlighetens rike.”</em></p>

    <p><strong>Maktens 
    rike</strong> – 
    han regerar 
    över 
    den nuvarande 
    världsordningen, som snart 
    skall ta 
    slut 
    (Matt 
    28:18).</p>

    <p>(Sida 41 i e-boken)</p>
</body>
</html>
```
