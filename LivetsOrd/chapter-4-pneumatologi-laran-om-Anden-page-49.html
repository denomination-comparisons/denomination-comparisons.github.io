<!DOCTYPE html>
<html lang="sv">
<head>
    <meta charset="UTF-8">
    <title>PNEUMATOLOGI - LÄRAN OM ANDEN</title>
</head>
<body>
    <h1>PNEUMATOLOGI - LÄRAN OM ANDEN</h1>
    
    <ol start="6">
        <li>När han undervisar, botar och befriar:<br>”hur Gud smorde Jesus från Nasaret med den helige Andes kraft, han som gick omkring och gjorde gott och botade alla som var i djävulens våld, ty Gud var med honom” (Apg 10:38).</li>
        <li>När han dör och uppstår:<br>”och som genom helighetens Ande blev med kraft bevisad vara Guds Son alltifrån uppståndelsen från de döda, evangelium om Jesus Kristus, vår Herre” (Rom 1:4). ”Hur mycket mer skall då inte Kristi blod rena våra samveten från döda gärningar, så att vi tjänar den levande Guden. Ty Kristus har genom den evige Ande framburit sig själv som ett felfritt offer åt Gud” (Hebr 9:14).</li>
        <li>När han lovar att ge Anden åt sina lärjungar:<br>”Och se, jag skall sända er vad min Fader har lovat. Men ni skall stanna här i staden, tills ni har blivit beklädda med kraft från höjden” (Luk 24:49).”Men när den helige Ande kommer över er, skall ni få kraft och bli mina vittnen i Jerusalem och i hela Judeen och Samarien och ända till jordens yttersta gräns” (Apg 1:8).</li>
    </ol>

    <p>När Jesus sedan är färdig med sin tjänst på jorden och sätter sig på Faderns högra sida i himlen, så ger han vad Fadern lovat. Då kommer pingstdagen; då utgjuts den helige Ande. Pingstdagen är församlingens födelsedag. Jesus sade att om en människa inte blir född av Anden kan hon inte se Guds rike (Joh 3:5-7). På samma sätt som en enskild troende måste födas på nytt av Guds Ande för att bli Guds barn (Joh 1:12-13), så föds på pingstdagen hela församlingen som institution, som kropp, som ”en Guds boning genom Anden” (Ef 2:22).</p>

    <p>Gud delade ut helig Ande allt efter sin vilja (Hebr 2:4). Det Jesus utlovat kom över lärjungarna. De fick kraft att bli övernaturligt utrustade vittnen (Apg 1:8). I och med detta började en helt speciell tid av Andens verksamhet. Man kan dela in Andens verksamhet i:</p>

    <ul>
        <li>en manifestation av Guds kraft</li>
        <li>en manifestation av Guds vishet</li>
        <li>en manifestation av Guds närvaro i och genom församlingen och den enskilde troende.</li>
    </ul>

    <h2>Anden föder på nytt</h2>

    <p>Vad gör då den helige Ande i församlingens tidsålder?</p>

    <ol>
        <li>Han blir sänd till jorden<br>Den helige Ande blir utgjuten över allt kött och tar sin plats i församlingen (Apg 2:1-4, 15-18; 1 Kor 6:19; 2 Kor 6:16).</li>
        <li>Han ger ett styng i samvetet</li>
    </ol>

    <p>(Sida 49 i e-boken)</p>
</body>
</html>
