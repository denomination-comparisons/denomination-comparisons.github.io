<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width=device-width, initial-scale=1.0">
    <title>Uppenbarelsen - Grunden för vår tro</title>
    <style>
        body { font-family: Arial, sans-serif; line-height: 1.6; margin: 20px; }
        h1 { text-align: center; }
    </style>
</head>
<body>
    <h1>UPPENBARELSEN</h1>
    <p>Kristendomen är en uppenbarelsereligion. När Petrus bekände Jesus vara Messias, <br>
    svarade Jesus: <br>
    ”’Salig är du, Simon, Jonas son. Ty kött och blod har inte uppenbarat <br>
    detta för dig, utan min Fader som är i himlen’ ” (Matt 16:17). Detta betyder, att <br>
    förståelsen av att Jesus verkligen var den Messias som skulle komma, och som <br>
    profeterna hade talat om, den förståelsen kom till Petrus och de andra lärjungarna <br>
    genom uppenbarelse.</p>
    
    <p>Jesus själv kom till jorden genom uppenbarelse och som en uppenbarelse. Johannes <br>
    första brev 1:1-2 säger: <br>
    ”Det som var från begynnelsen, det vi har hört, det vi med <br>
    egna ögon har sett, det vi skådade och med våra händer rörde vid – om Livets Ord är <br>
    det vi vittnar. Ja, livet <br>
    uppenbarades, vi har sett det…”</p>
    
    <p>Uppenbarelsen av Gud och hans vilja, hans rådslut och planer kom från hans hjärta <br>
    ned till jorden. Det förmedlades av den helige Ande genom hans profeter, och finns <br>
    nedtecknat i Bibeln. Hebreerbrevet 1:1-2 säger: <br>
    ”Sedan Gud i forna tider många <br>
    gånger och på många sätt hade talat till fäderna genom profeterna, har han nu i den <br>
    sista tiden talat till oss genom sin Son…”</p>
    
    <p>Vad är då uppenbarelse? Man kan definiera det som avslöjande av kunskap för <br>
    människan genom gudomlig eller övernaturlig förmedling. Paulus beskriver det så här i <br>
    Första Korintierbrevet 2:9-10: <br>
    ”Men vi känner, som Skriften säger, vad ögat inte har <br>
    sett och örat inte hört och människohjärtat inte kunnat ana, vad Gud har berett åt <br>
    dem som älskar honom. Ty för oss har Gud <br>
    uppenbarat <br>
    det genom sin Ande.”</p>
    
    <p>Uppenbarelsen är alltså den handling genom vilken Gud meddelar sanningar som <br>
    förut inte varit kända för människan. Denna uppenbarelse förmedlas till människan i <br>
    både muntlig och skriftlig form.</p>
    
    <p>När Gud talar till människan så har han ett syfte. Syftet är att förmedla vem han är, <br>
    vad han kan och vad han vill samt att ge kunskap, frälsning och gemenskap. Det är inte <br>
    att i största allmänhet ge kunskap som stillar nyfikenhet, utan att föra människan tillbaka <br>
    till gemenskapen med Gud.</p>
    
    <p>Uppenbarelsen är alltså <br>
    nödvändig, eftersom människan befinner sig i ett tillstånd <br>
    borta från Gud. Hennes synder skiljer henne och Gud från varandra (Jes 59:2), och hon <br>
    kan inte nå fram till honom. För att rädda människan uppenbarar han sig därför för <br>
    henne. Före syndafallet talade Gud öppet med människan, men efter syndafallet talar han <br>
    alltså genom uppenbarelse.</p>
    
    <h2>Den allmänna uppenbarelsen</h2>
    <p>Uppenbarelsen kan delas in i allmän och speciell uppenbarelse.</p>
    
    <p><em>(Sida 7 i e-boken)</em></p>
</body>
</html>
