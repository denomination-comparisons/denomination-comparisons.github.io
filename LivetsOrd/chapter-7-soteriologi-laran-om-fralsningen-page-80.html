<!-- filename: page80.html -->
<!doctype html>
<html lang="sv">
<head>
  <meta charset="utf-8" />
  <meta name="viewport" content="width=device-width,initial-scale=1" />
  <title>Soteriologi — Sida 80</title>
  <style>
    body { font-family: -apple-system, BlinkMacSystemFont, "Segoe UI", Roboto, "Helvetica Neue", Arial; line-height: 1.6; padding: 28px; color:#111; background:#fff; }
    h1 { font-size: 1.6rem; margin-bottom: 0.2rem; }
    h2 { font-size: 1.2rem; margin-top: 0.6rem; color:#222; }
    h3 { font-size: 1rem; margin-top: 0.8rem; color:#333; }
    ol { margin-left: 1.2rem; }
    blockquote { margin: 0.6rem 1rem; padding-left: 1rem; border-left: 3px solid #ddd; color:#222; background:#fafafa; }
    p { margin: 0.6rem 0; }
    .section { margin-top: 0.8rem; }
    .verse { font-style: italic; color:#222; }
  </style>
</head>
<body>
  <h1>SOTERIOLOGI</h1>
  <h2>LÄRAN OM FRÄLSNINGEN</h2>

  <div class="section">
    <h3>Rättfärdighet kräver rättvisa</h3>

    <p>Oerhört mycket finns att säga om försoningen och frälsningen. Vi kan förklara försoningen på följande vis:</p>

    <ol>
      <li>Försoningens nödvändighet.</li>
      <li>Försoningens omfattning och innehåll.</li>
      <li>Försoningens konsekvenser.</li>
    </ol>

    <h4>1. Försoningens nödvändighet</h4>

    <p>Gud skapade människan för att hon skulle umgås med honom, arbeta med honom och framför allt förhärliga honom. I och med syndafallet förlorade människan förmågan att göra detta. Synd får konsekvenser. Med synd, som är lagöverträdelse <span class="verse">(1 Joh 3:4)</span>, följer straff.</p>

    <p>Gud är en helig och rättfärdig Gud. Guds helighet omöjliggör för människor som är syndare att umgås med honom i hans ljus och härlighet. Jesaja 59:2 säger:</p>

    <blockquote>
      ”Nej, det är era missgärningar som skiljer er och er Gud från varandra, era synder döljer hans ansikte för er, så att han inte hör er.”
    </blockquote>

    <p><em>(Här följde ett formaterat block med text som i originalen bröts upp i en poetisk layout; det avser 1 Tim 6:16:)</em></p>

    <blockquote>
      ”…som ensam är odödlig och bor i ett ljus dit ingen kan komma, och som ingen människa har sett eller kan se. Honom tillhör ära och evig makt! Amen.”<br>
      <span class="verse">(1 Tim 6:16)</span>
    </blockquote>

    <p>Guds rättfärdighet kräver ett rättvist straff för alla syndens överträdelser. Att låta den skyldige gå fri är enligt all biblisk rättsuppfattning ett brott mot rättfärdigheten. Därför vore det orättfärdigt att inte utkräva ett rättmätigt straff och på så sätt låta människans överträdelser förbli ostraffade (Jes 5:20).</p>

    <p>Gud sade i Edens lustgård att den som åt av kunskapens träd på gott och ont skulle döden dö <span class="verse">(1 Mos 2:17)</span>. Straffet, det vill säga konsekvensen av synden, överträdelsen och upproret, blev döden i dess olika former: andlig död, fysisk död och evig död. Romarbrevet 3:26 säger: ”I den tid som nu är ville han visa sin rättfärdighet.” Gud handlar med andra ord rättfärdigt när han dömer synden.</p>

    <h4>Skulden är verklig</h4>

    <p>När synden kom in i världen och gjorde alla människor delaktiga i den, kom människan i ett skuldförhållande till Gud. Synd skapar verklig skuld. Idag talar människor om sin ångest och sina skuldkänslor, och genom olika terapeutiska teorier och metoder vill man bef ria sig från skuldkänslor och ångest. Men nästan samtliga av dessa teorier utgår från att människan innerst inne är god. Man menar att skulden hon känner kommer utifrån och …</p>

    <!-- Text fortsätter på nästa sida -->
  </div>
</body>
</html>

