---
title: Angelologi (Angelology)
author: Ulf Ekman
section: Chapter 2
---

# ANGELOLOGI

LÄRAN OM ÄNGLARNA  

På grund av vår tids sekulariserade rationalism har det övernaturliga blivit främmande  
för många människor. Denna sortens försnävade intellektualism har försökt förklara  
världen utifrån en inomvärldslig livsåskådning och har vänt sig emot allt övernaturligt.  
Detta har under 1900-talet också kommit att påverka delar av kristenheten. Bibeln har  
ifrågasatts, evangeliet har urvattnats och övernaturliga ingripanden, under, syner, uppenbarelser  
samt änglars och demoners existens har förnekats.  

Med denna form av så kallad kristendom uppstår dock genast problem. Den Herre  
man menar sig tro på, som om sig själv sade att han var  
”vägen och sanningen och  
livet” (Joh 14:6), talade nämligen själv om änglar, Satan och hans demoner. Han visste  
att de fanns till, han var i direkt och verklig konfrontation med demoner och fick besök  
och hjälp av änglar.  

Därför är läran om änglar betydelsefull. Den slår fast den bibliska undervisningen om  
den osynliga andevärld som existerar runt omkring oss och som är antingen god eller  
ond. De lärare och teologer som bekänt sig till den klassiska kristendomen har i alla  
tider trott på både änglar och andemakter, hur intellektuella de än varit. Tilltron till det  
övernaturliga är nämligen inte ettanti-intellektuellt drag, utan en realistisk syn på Guds  
både synliga och osynliga skapelse.  

Ordet ”ängel” heter på hebreiska  
mal’ak och på grekiska  
angelos. Båda dessa ord  
betyder ”bud bärare”. Bibeln beskriver hur Gud i sin härlighet, från evighet till evighet,omges av änglar av olika slag. Änglarna fanns före skapelsen, men även de är skapade  
varelser. De är andliga varelser som i både kraft och intelligens överträffar den  
naturliga människan.  

Bibeln delar in änglarna i två kategorier:  

1. Heliga, utvalda änglar (Mark 8:38; 1 Tim 5:21).  
2. Fallna, onda änglar, onda andevarelser och demoner  
(Matt 25:41; Ef 6:11-12).  
EftersomGudinte  
har  
skapat  
onda  
änglar,förutsätter  
detta  
ett  
syndafallblandänglarna,vilket  
Bibelnockså  
beskriver,blandannat  
iHesekiel  
28:11-19ochUppenbarelseboken12:4,7,9.  

## Olika slags änglar

Låt oss börja med att se på de goda änglarna. De finns i härskaror om många tusen. När  
Jesus föddes, fylldes ängarna utanför Betlehem av ”en stor himmelsk här” (Luk 2:13).  
Hebreerbrevet 12:22 talar om”änglar i mång tusental”. Jesus säger i Matteus 26:53 att  

han kunde kalla på mer än tolv legioner änglar, och i Uppenbarelseboken 5:11 talas det  
om”tiotusen gånger tiotusen och tusen gånger tusen” änglar runt omkring Guds tron i  
himlen.  

Änglarna har olika uppgifter och olika rang och gradering. Kolosserbrevet 1:16 talar  
om”tronfurstar och herradömen, makter och väldigheter” och även Efesierbrevet  

1:21 talar om dem. Detta handlar inte bara om onda änglar, som till exempel i  
Efesierbrevet 6:12, utan det är en himmelsk, andlig rangordning. När sedan en del  
änglar föll, tog de med sig rangordningen under sin nya herre, som är Lucifer, Satan.  
Det finns olika typer av änglar:  

1. I Första Moseboken 3:24 nämns först änglarna som sattes att bevaka vägen till  
livets träd, efter människans syndafall. Dessa änglar var  
keruber. De nämns också i  
samband med dekorationen av nådastolen i tabernaklet (2 Mos 37:6-9).  
2. En annan typ av änglar är  
serafer. Seraf betyder ”en brinnande”. I Jesaja 6:1-3  
läser vi: I det år då kung Ussia dog, såg jag Herren sitta på en hög och upphöjd tron,  
och släpet på hans mantel uppfyllde templet. Serafer stod ovanför honom, var och en  
hade sex vingar: Med två täckte de sina ansikten, med två täckte de sina fötter och  
med två flög de. Och den ene ropade till den andre: ”Helig, helig, helig är  
H􀶋􀶋  
Sebaot, hela jorden är full av hans härlighet.”  
3. I Hesekiel 1:1-14 beskriver profeten fyra  
väsenden, vart och ett med fyra ansikten  
och fyra vingar. Dessa beskrivs också i Uppenbarelseboken 4:6-8, där de står inför  
Guds tron och prisar honom för hans helighet.  
4. En ängel som nämns vid namn är  
Gabriel. Han är en unik ängel som fungerar som  
en speciell budbärare. Han kommer till profeten Daniel med budskap från Guds tron,  
när Daniel ber för Israels befrielse ur den babyloniska fångenskapen (Dan 8:15-27,  
9:20-27). Han kommer också till Sakarias med budskapet om att han skall bli far till  
Johannes döparen (Luk 1:13, 19). Det är också Gabriel som besöker Maria och ger  
henne de glada nyheterna om Guds rådslut att Jesus skall födas (Luk 1:26-38).  
5. En annan ängel, som ges namnet ”ärkeängeln” (Jud v 9), är  
Mikael. Mikael  
betyder ”Vem är som Gud”. Han är en stridsängel som strider i andevärlden för  
Israel (Dan 12:1), mot andefurstar över bland annat Persien och Javan, det vill säga  
Grekland (Dan 10:13, 20-21). I Daniel 10:21 kallas han för Israels furste, eller med  
andra ord, deras beskyddare. I den yttersta tiden strider han mot Satan och hans onda  
änglar (Upp 12:7-9).  
## Aktiva genom hela Bibeln

Änglar har många varierande uppgifter. Om våra ögon öppnades, som Elisas tjänares  
ögon öppnades (2 Kon 6:17), så att vi kunde se dem, skulle vi bli helt överraskade av  
deras skönhet, utstrålning, activities, intelligens, styrka och variation. En del är så stora  

att de når till himlen när de står på havet (Upp 10:5). Somliga kommer i eldsvagnar,  
andra rider på hästar. Vissa änglar uppenbaras klädda som människor (Hebr 13:2).  

Några änglar kom till Abraham och åt med honom. Andra visar sig i syner och  
visioner. Somliga lyfter upp profeter och för dem till andra platser. Vissa änglar skakar  
om berg, rör om i vatten och verkar i naturen. En del strider och andra åter lovsjunger.  
Somliga änglar klättrar på stegar eller flyger upp genom eld.  

Det finns änglar som följer Herrens tjänare. En ängel gick genom murar och portar,  
väckte Petrus och löste honom från hans bojor. Genom hela Bibeln återfinner vi änglar  
som arbetar med Gud, utsänds av Gud, strider för Gud och hjälper till så att Guds  
frälsnings- och upprättelseplan går i fullbordan.  

I änglarnas uppgifter ingår bland annat att:  

1. Prisa, lova och ge ära åt Gud (Jes 6:3).  
2. förmedla Guds lagar till folket (Apg 7:53).  
3. verkställa Guds domar (2 Kon 19:35; Apg 12:23).  
4. församla hans utvalda vid Människosonens ankomst (Matt 24:30-31).  
5. följa med Jesus under hela hans tjänst här på jorden.  
a)Johannes döparens far fick änglabesök (Luk 1:11-20).  
b)Gabriel kom till Maria (Luk 1:26-38).  
c)Josef fick besök av en ängel (Matt 1:20).  
d)Jesu födelse proklamerades på herdarnas äng (Luk 2:8-15).  
e)Änglarna betjänade Jesus efter frestelsen i öknen (Matt 4:11).  
f)Jesus sade till Natanael att han skulle se änglar (Joh 1:51).  
g)En ängel styrkte Jesus i Getsemane (Luk 22:43).  
h)En ängel rullade undan stenen vid graven (Matt 28:2-7).  
i)Änglar var närvarande vid himmelsfärden (Apg 1:10-11).  
6. beskydda från fara (Ps 34:8, 91:11-12).  
7. uppmuntra, trösta och styrka (1 Kon 19:5; Matt 4:11; Luk 22:43).  
8. förmedla budskap (Matt 1:20; Apg 8:26).  
9. föra avlidnas andar till Gud (Luk 16:22).  
10.beskydda och betjäna de heliga (Apg 12:11, 15; Hebr 1:14).  
## Högmod går före fall

Låt oss nu se på de fallna änglarna. Vi nämnde förut att ett uppror skedde i himlen och  
att andevärlden, den osynliga värld där änglarna rör sig, inte bara är god. Satan, Lucifer,  
ledde ett uppror i himlen (Hes 28:13-17). Han beskrivs som en kerub som uppfylldes av  
högmod och orättfärdighet, föll i synd och förvisades från Gud, eftersom han ville bli  
lik den Högste och ta hans plats (Jes 14:12-14). Uppenbarelseboken 12 beskriver både  
ett fall och en strid mellan Guds änglar och Satans änglar. Dels är detta något som  

kommer att ske i framtiden (se kap 9), men det är också något som har skett innan  
världen skapades. Det betyder att en tredjedel av änglarna följde Lucifer i hans uppror  
och blev förvisade bort från Gud.  

När Bibeln beskriver himlen är det viktigt att klargöra att det finns tre himlar.  

1. Den fysiska himlen som vi kan se.  
2. Himlarymderna, det vill säga den andliga världen (Ef 6:12).  
3. Guds himmel där Guds tron finns, ” tredje himlen” (2 Kor 12:2).  
När Satan föll satte han upp högkvarter i himlarymderna, varifrån hans fallna änglar  
opererar över länder, städer och individer. Dessa andefurstar har olika funktioner,  
uppgifter och områden som de råder över. Efesierbrevet 6:12 säger:  

Tyvistrider  
inte  
mot  
kött  
ochblodutanmot  
furstar  
ochväldigheter  
ochvärldshärskare  
här  
imörkret,mot  
ondskans  
andemakter  
ihimlarna.  

I Daniels bok beskrivs flera av dessa. En kallas  
”fursten för Persiens rike”, en annan  
”fursten över Javan” (Dan 10:13, 20).  
Paulus upplevde en direkt attack från en av dessa fallna änglar. Det var en andefurste  
som stod honom emot personligen. Han beskriver detta i Andra Korintierbrevet 12:7:  

”… en törntagg i köttet, en Satans ängel, som slår mig i ansiktet…”  

På grund av synden och den andliga döden har dessa andefurstar och andemakter ett  
oerhört grepp om mänskligheten. De som ännu inte är födda på nytt följer, om än  
omedvetet, ”fursten över luftens härsmakt, över den andemakt som nu är verksam i de  
ohörsamma” (Ef 2:2). Det finns alltså en ond, osynlig, andlig härsmakt som fungerar i  
luftrummet och influerar, påverkar, bedrar och förslavar människor så att de följer  
Satan.  

## Varje kristen är Satans motståndare

Fursten över luftens härsmakt, ledaren för denna osynliga och onda änglaarmé, är Satan,  
Lucifer, djävulen. Hans motstånd vänder sig direkt emot Gud och emot människan. Han  
är själafienden och folkfördärvaren.  

I Bibeln har han många namn. Han heter:  

Satan (1 Kor 7:5)  

Beelsebul (Matt 12:24, 27)  

Djävulen (Matt 4:1)  

Åklagare (Upp 12:10)  

Draken (Upp 12:9)  

Ormen (Upp 12:9)  

Den här tidsålderns gud (2 Kor 4:4)  

Beliar (2 Kor 6:15)  

Denna världens furste (Joh 12:31)  

Lögnare och mördare  
(Joh 8:44)  

Härskaren över luftens välde  
(Ef 2:2)  

Frestaren (1 Tess 3:5)  

Den onde (Matt 13:19)  

Tjuven (Joh 10:10)  

Motståndare (1 Petr 5:8)  
Från att ha varit hans slav och fånge, blir varje troende i Kristus Satans motståndare.  
Den troende har nämligen:  

1. seger över Satan, på grund av att Jesus besegrade honom på Golgata (Kol 2:15).  
2. blivit insatt i Kristi kropp, högt över Satan och alla hans fallna änglar (Ef 1:21-  
23).  
3. auktoritet över Satan och hans anhang genom namnet Jesus (Luk 10:17-19).  
4. befallning att stå honom emot, så skall han fly (1 Petr 5:8-9; Jak 4:7).  
5. befallning att ikläda sig hela Guds vapenrustning för att kunna hålla stånd mot  
Satans alla listiga angrepp (Ef 6:10-18).  
6. befallning att inte bli överlistade av Satan. Hans avsikter känner vi till. (2 Kor  
2:11).  
7. löfte om att övervinna honom i kraft av Lammets blod och sitt vittnesbörd (Upp  
12:11).  
8. befallning att kasta ut onda andar (Matt 10:1; Mark 16:17; Luk 9:1).  
## Befrielse från demoner

Förutom andefurstar, andemakter och fallna änglar nämner Bibeln en annan kategori av  
onda varelser, nämligen demoner. Om de skiljer sig från andemakterna, och i så fall på  
vilket sätt, går inte Bibeln närmare in på. Klart är dock att:  

de existerar (Mark 1:27, 32, 34).  

Jesus räknade med dem (Matt 10:1; Luk 13:11, 16).  

Jesus stod emot dem, exponerade dem och kastade ut dem (Mark 1:23-25).  

Jesus befallde sina lärjungar att kasta ut dem (Matt 10:1).  

de har olika namn, till exempel ”Legion” (Mark 5:9).  

de utför olika saker. Det finns bland annat sjukdomsandar (Luk 13:11), dövstumma  

andar (Matt 9:32; Mark 9:17) och orena andar (Matt12:43).  

de talar (Matt 8:29; Mark 5:7-10).  
Demoner är onda, andliga personligheter som söker plåga, binda och besätta människor  
för att fördärva deras liv. Bibeln säger att de kan ligga bakom sjukdomar, både fysiska  
och psykiska. Det betyder inte på något sätt att all sjukdom skulle vara demonisk, men  
att det finns sjukdomar som är resultat av onda andars aktiviteter. Jesus både botade  
sjuka och drev ut onda andar. Alltså är inte all sjukdom demonisk, för i så fall skulle  

Jesus inte ibland ha botat och ibland drivit ut onda andar. Sjukdomar kan drabba alla  
människor. Det är inte ett straff från en vred Gud utan en attack på livet. Jesus kom föratt bota och befria. Överallt där han var botade han de sjuka (Apg 10:38).  

När det gäller kristna och demoner så har en del förkunnare antagit att kristna inte kan  
beröras av onda andar. Så är det inte. Jesu blod beskyddar verkligen varje troende, men  
samtidigt talar Bibeln om”den ondes alla brinnande pilar” (Ef 6:16).  

I världen finns demoniskt betryck och demoniska attacker. En troende kan däremot  
inte ha en ond ande i sin ande. Där finns Guds Ande, men själen och kroppen kan  
attackeras. Detta kan ske, speciellt om man genom ett köttsligt liv lever på fiendens  
område och öppnar sig för hans attacker. Men den troendes utgångspunkt är seger och  
beskydd. Den troendes vapen över attacker är också många. De är Guds ord, Jesu namn,  
Jesu blod, Guds Ande, vakor, fastor och bön.  

Bibeln säger att djävulen är besegrad och avväpnad, men inte att han är fängslad,  
bortförd och oskadliggjord. Han strider och attackerar fortfarande, men ur ett  
nederlagsperspektiv. Den troende har i Kristus ett enormt övertag och en segerposition,  
men han måste känna till sitt övertag och använda sina vapen.  

Oförmåga att acceptera verkligheter av onda andar och ovillighet att acceptera en  
sund, biblisk och balanserad syn på demonisk aktivitet, har gjort att många människor  
har förmenats sin frihet. På grund av predikanters ovillighet och fördomar har  
människor som sökt hjälp istället tvingats till ibland livslångt lidande. Jesus kastade ut  
onda andar och han befallde sina lärjungar att göra likadant. Befrielse ingår i  
evangeliet.  

## Framtiden för Satan och hans härskaror

Bibeln framställer hur Satan, Lucifer, föll (Jes 14; Hes 28). Jesus beskriver hans fall när  
han säger i Lukas 10:18:  
”Jag såg Satan falla ner från himlen som en blixt.” Dels föll  
Satan när han förvisades från Guds närvaro, men när Jesus dog på korset så föll han  
igen och blev besegrad. Jesus säger i Johannes 12:31:  
”Nu går en dom över världen.  
Nu skall denna världens furste kastas ut.” Det var precis detta som hände när Jesus  
dog och uppstod från de döda.  

Kolosserbrevet 2:15 säger:  
”Han [Jesus]  
har klätt av väldena och makterna och  
förevisat dem offentligt, när han på korset triumferade över dem.” Det betyder att  
idag – efter korset, efter Jesu död och uppståndelse – är Satan besegrad och avväpnad.  
Detta är en av orsakerna till att Jesus kom till jorden. Första Johannes brev 3:8 säger:  
”Och Guds Son uppenbarades för att han skulle göra slut på djävulens gärningar.”  

Efter pingsten, under församlingens tidsålder, är utgångspunkten att Satan är besegrad,  
tack vare Jesu seger. Det innebär inte att han är overksam eller att han har slutat gå till  

angrepp. Men det betyder att den troende i Kristus Jesus har en segerposition där Satan  
måste vika.  

I slutet av församlingens tidsålder intensifieras striden. Under de sista sju åren, som  
beskrivs i Uppenbarelseboken, kastas djävulen ned på jorden där han strider aktivt med  
hjälp av vilddjuret och den falske profeten (Upp 12:9). Efter den stora slutstriden, när  
Jesus Kristus själv kommer ned från himlen med sina himmelska härskaror (Upp 19:11,  
14), besegras vilddjuret och den falske profeten och kastas i den brinnande eldsjön  
(Upp 19:20). Satan binds av en Guds ängel och kastas i avgrunden där han hålls fången  
under tusen år. Under dessa tusen år regerar Jesus utifrån staden Jerusalem i sitt  
fridsrike på jorden.  

## Äntligen rättvisa

När dessa tusen år gått till ända, släpps Satan ut för en kort tid. Då förvillar han alla  
folk och går till attack mot Jerusalem. Han blir dock slutgiltigt besegrad och kastas i den  
brinnande sjön av eld och svavel (Upp 20:7, 10), dit vilddjuret och den falske profeten  
blivit kastade, ”och de skall plågas dag och natt i evigheternas evigheter”.  

Själafienden Satan, med alla sina andefurstar, änglar och demoner, går från nederlag  
till nederlag. Genom historien följer de en nedåtgående trappa som börjar vid upproret  
vid Guds tron och går via frestelsen som lockar människan i synd. Trappan går ned via  
Jesu seger över djävulen på korset och i uppståndelsen, förbi församlingens övertag och  
seger över honom, och ned till slutstriden och nederlaget mot Jesus, vidare ned mot  
fängelse och evigt straff i den brinnande eldsjön. Därför säger Jesus om helvetet:  
”Gå  
bort ifrån mig, ni förbannade, till den eviga elden, som är tillredd åt djävulen och  
hans änglar” (Matt 25:41).  

Då äntligen skipas fullständig rättvisa. All den ondska som vällt fram ur en fallen  
ängels demoniska hat och ondska tar äntligen slut. Satan och hans änglar och demoner  
får i all evighet lida sitt välförtjänta straff för allt det lidande de förorsakat  
mänskligheten. De straffas för allt uppror de lett mot Gud och för allt det gift varmed de  
har förstört mänskligheten och skapelsen.  

Därefter kommer nya himlar och en ny jord, där rättfärdighet, helighet och Guds  
härlighet bor, och där ingen synd, död eller djävul finns. Hela jorden blir full av Guds  
härlighet.  
