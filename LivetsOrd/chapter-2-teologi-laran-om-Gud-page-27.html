```html
<div class="main-content">
  <h1>Teologi - Läran om Gud</h1>
  <p>schizofren. Den som förstår att Gud är en förbundsgud, vilket vi skall komma till senare, förstår också att Gud verkligen har bundit sig själv vid sitt ord och sina löften. Han är just vad han uppenbarat att han är.</p>
  <p>Fjärde Moseboken 23:19 säger:</p>
  <blockquote>
    <p>”Gud är inte en människa, så att han skulle ljuga, inte en människoson, så att han skulle ångra sig. Säger han något utan att göra det, talar han något utan att fullborda det?”</p>
  </blockquote>
  <p>En del har menat att påståendet att Gud inte kan ljuga innebär en inskränkning i hans allmakt. Ett sådant påstående är fel och kommer av att man inte känner Gud.</p>
  <p>När Guds ord säger att Gud inte kan ljuga, har det inget med hans kraft och förmåga att göra, utan med hans moral, karaktär och personlighet. Det är så främmande för Guds väsen och karaktär att ljuga att det är honom totalt omöjligt. Detta är ju inte så konstigt, eftersom Jesus säger:</p>
  <blockquote>
    <p>”Jag är vägen och sanningen och livet…” (Joh 14:6).</p>
  </blockquote>
  <p>Han säger inte bara att han har sanningen, utan att han är den. ”…och ni skall förstå sanningen, och sanningen skall göra er fria” (Joh 8:32).</p>
  <ol start="7">
    <li>Gud är kärlek</li>
  </ol>
  <p>Första Johannes brev 4:8 säger inte bara att Gud är kärleksfull, utan att han är kärleken:</p>
  <blockquote>
    <p>”…ty Gud är kärlek.”</p>
  </blockquote>
  <p>Det betyder att kärleken är den motiverande faktorn, den andliga substansen och hela kärnan i Guds väsen. Det betyder också att Gud uppenbarar, definierar och visar vad kärlek egentligen är. Det grekiska ord Bibeln använder för Guds kärlek är agape, vilket innebär en utgivande, självuppoffrande kärlek i motsats till eros, som betyder en mänsklig, ofta själviskt begärande och konsumerande kärlek.</p>
  <p>Begreppet ”kärlek” är ett fromt uttryck i världen, men har ofta totalt missförståtts och blivit helt obibliskt. Att utan vidare säga att Gud älskar alla, utan att förklara vad Guds kärlek innebär, kan betyda ungefär vad som helst. Det kan innebära att man ger klartecken för synd, uppror, egenrättfärdighet, självömkan, världslighet och högmod. Men allt detta älskar inte Gud, och han accepterar det inte heller.</p>
  <p>För det första är Guds kärlek alltid kopplad till rättfärdighet. Guds kärlek bryter inte de lagar han själv ställt upp.</p>
  <p>För det andra är Guds kärlek kopplad till helighet. Guds kärlek är inte självisk eller oren.</p>
  <p>För det tredje är Guds kärlek kopplad till sanning. Guds kärlek förklarar inte bort sanningen, och överslätar eller försummar den heller inte. Guds kärlek är ett flöde där sanningen får komma fram, hur obehaglig den än kan verka för tillfället.</p>
  <p>En annan fördom om Guds kärlek är att Gud är dömande i Gamla testamentet och barmhärtig och kärleksfull i Nya testamentet. Det är helt fel!</p>
  <blockquote>
    <p>Det var inte för att ni var större än alla andra folk som Herren fäste sig vid er och utvalde er, ni var tvärtom mindre än alla andra folk. Utan det var därför att Herren älskade er och höll eden som han hade svurit era fäder…</p>
  </blockquote>
  <p>(Sida 27 i e-boken)</p>
</div>
```
