<!DOCTYPE html>
<html lang="sv">
<head>
<meta charset="UTF-8">
<meta name="viewport" content="width=device-width, initial-scale=1.0">
<title>Livets Ord — Sida 94</title>
<link href="https://fonts.googleapis.com/css2?family=EB+Garamond&display=swap" rel="stylesheet">
<style>
  body {
    font-family: 'EB Garamond', serif;
    margin: 4rem auto;
    max-width: 800px;
    line-height: 1.7;
    font-size: 1.15rem;
    color: #1e1e1e;
    background-color: #faf9f7;
  }
  h1 {
    text-align: center;
    font-size: 1.8rem;
    margin-bottom: 2rem;
  }
  h2 {
    font-size: 1.4rem;
    margin-top: 2rem;
  }
  p {
    margin-bottom: 1rem;
  }
  blockquote {
    font-style: italic;
    margin-left: 2rem;
    color: #444;
  }
</style>
</head>
<body>
  <h1>Livets Ord — Sida 94</h1>

  <ul>
    <li>kom den andliga, fysiska och eviga döden över människan.</li>
    <li>kom fysiska och psykiska sjukdomar över människan.</li>
    <li>kom ångest, ensamhet, hat, uppror och fiendskap in i mänskliga relationer.</li>
    <li>kom själviskhet, njutningslystnad, begärelser och perversioner över människan.</li>
    <li>kom förgängelse över skapelsen.</li>
  </ul>

  <p>Synden förde alltså med sig konsekvenser för människans relationer till Gud, till medmänniskan, till sig själv och till skapelsen. Synden med alla dess konsekvenser tog Jesus på sig själv på korset. Jesaja 53:3–5 säger att:</p>

  <blockquote>
    han var ”genomborrad för våra överträdelsers skull, slagen för våra missgärningars skull” (v 5).<br>
    han lade ”våra smärtor… på sig” (v 4).<br>
    han var ”föraktad… och övergiven av människor” (v 3).<br>
    ”Straffet var lagt på honom för att vi skulle få frid” (v 5).<br>
    ”Men det var våra sjukdomar han bar… och genom hans sår är vi helade” (v 4–5).
  </blockquote>

  <p>Till detta kommer att han bar en törnekrona, symbolen för förbannelsen över skapelsen (1 Mos 3:18; Matt 27:29). Han utropade också: ”Min Gud, min Gud, varför har du övergivit mig?” Jesus upplevde alltså att han var övergiven och avskild från Gud (Matt 27:46). Detta innebär att allt som gick sönder i syndafallet försonades på korset. Allt som brast, förstördes och dog genom syndens invasion i skapelsen tog Jesus på sig själv på korset. Detta innefattade också sjukdomar. Det står klart konstaterat i Bibeln att:</p>

  <ul>
    <li>Sjukdomens ”urkälla” är djävulen, inte Gud (Luk 13:11, 16; Apg 10:38).</li>
    <li>Sjukdom och död kom in i världen genom syndafallet och blev en del av förbannelsen och förgängelsen som kom över världen. Sjukdomar är alltså inte en uppfostringsmetod som Gud använder (Joh 10:10; Jak 1:17).</li>
    <li>Jesus tog både våra synder och våra sjukdomar på korset (Jes 53:4–5; Matt 8:16–17; 1 Petr 2:24).</li>
    <li>Jesu död på korset innebär helande från sjukdomar, på samma sätt som den innebär syndernas förlåtelse: ”…och genom hans sår är vi helade” (Jes 53:3–5, 10).</li>
    <li>Gud vill bota de sjuka, och platsen och förutsättningen för detta helande är korset (Matt 8:2–3, 16–17).</li>
    <li>Vi kan ta emot helande, vars grund, källa och utgångspunkt finns i korset. Detta kan vi ta emot på samma sätt som vi tar emot syndernas förlåtelse: av nåd, genom tro på Jesu fullbordade verk på Golgata (Matt 9:29; Mark 5:34, 16:17–18).</li>
  </ul>

  <h2>Jesus botade alla</h2>

  <p>Människor har i alla tider försökt förminska betydelsen av Jesu gärning på korset. De har förnekat att Jesus också tog våra sjukdomar, eller ”förandligat” korset så att det inte...</p>

</body>
</html>
