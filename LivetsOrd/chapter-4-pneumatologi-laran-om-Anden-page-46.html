<!DOCTYPE html>
<html lang="sv">
<head>
    <meta charset="UTF-8">
    <title>PNEUMATOLOGI - LÄRAN OM ANDEN</title>
</head>
<body>
    <h1>PNEUMATOLOGI - LÄRAN OM ANDEN</h1>
    
    <p>Guds Ande har en mängd olika uppgifter. Man kan sammanfatta dem i Johannes 15:26, där Jesus talar om den helige Ande som Hjälparen, parakleten. Detta ord kommer från det grekiska ordet parakletos som översätts som ”hjälpare, förespråkare, tröstare”, det vill säga en som är kallad att stå vid vår sida. Någon som är beredd att stå tillsammans med oss, ta del i allt vad vi gör och hjälpa till med det som är nödvändigt.</p>

    <blockquote>När Hjälparen kommer, som jag skall sända er från Fadern, sanningens Ande, som utgår från Fadern, då skall han vittna om mig.</blockquote>

    <p>Joh 15:26</p>

    <p>Att vittna om Jesus är Andens primära uppgift framför allt annat, särskilt i församlingens tidsålder, som på ett speciellt sätt är Andens tidsålder.</p>

    <p>Den helige Ande uppenbarade sig i skapelsen. Han var med och skapade (1 Mos 1:2). Den helige Ande uppenbarade sig också över Israel – Guds egendomsfolk. I Gamla testamentet kom han speciellt över tre funktioner, nämligen profeten, konungen och prästen.</p>

    <p>När man ville höra från Gud i det gamla förbundet var det till någon av dessa tre man måste gå. De var smorda med olja som ett yttre tecken på att Guds Ande var över dem, och genom dem talade Gud genom sin Ande.</p>

    <ol>
        <li>Profeten<br>Apostlagärningarna 28:25 säger:<br>”Den helige Ande talade rätt genom profeten Jesaja till era fäder.”</li>
        <li>Konungen<br>Andra Samuelsboken 23:1-2 säger om David:<br>”Dessa är Davids sista ord. Så säger David, Isais son, så säger den man som blev högt upphöjd, Jakobs Guds smorde, Israels ljuvlige sångare: Herrens Ande har talat genom mig, hans ord är på min tunga.”</li>
        <li>Prästen<br>Tredje Moseboken 8:10-12 säger:<br>”Och Mose tog smörjelseoljan och smorde tabernaklet och allt som fanns i det och helgade det. Han stänkte oljan sju gånger på altaret och smorde altaret och alla dess tillbehör och karet med dess fotställning för att helga dem. Han hällde en del av smörjelseoljan på Arons huvud och smorde honom för att helga honom.”</li>
    </ol>

    <h2>En dold hemlighet</h2>

    <p>(Sida 46 i e-boken)</p>
</body>
</html>
