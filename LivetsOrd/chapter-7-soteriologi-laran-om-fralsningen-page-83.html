<!DOCTYPE html>
<html lang="sv">
<head>
  <meta charset="UTF-8">
  <title>83 – Guds kärlek och försoningens omfattning</title>
</head>
<body>

<h2>Guds kärlek till den förlorade människan</h2>

<p>
  Gud är helig och rättfärdig men han är också kärleksfull och trofast.
</p>

<p>Hans helighet skiljer syndaren från honom.</p>
<p>Hans rättfärdighet kräver straff för synden.</p>
<p>Hans trofasthet håller fast vid förbundet, vid planerna och löftena.</p>
<p>Hans kärlek sträcker sig ut för att återupprätta den förlorade gemenskapen med människan.</p>

<h3>Människans situation</h3>
<ol>
  <li>Hon är fast i synd, skuld och lagöverträdelse.</li>
  <li>Hon är bortkommen och vilse.</li>
  <li>Hon är andligt död.</li>
  <li>Hon är i fiendskap och uppror mot Gud.</li>
  <li>Hon är under Satans herravälde.</li>
</ol>

<p>
  Guds räddningsaktion måste alltså innehålla alla de element som kan lösa dessa problem.
  Hans oändliga kärlek driver honom att återupprätta gemenskapen med det fallna och förlorade människosläktet.
  Men samtidigt som han gör detta måste han uppfylla alla rättfärdighetskrav.
  Hur gör han detta? I och genom Kristus Jesus!
</p>

<blockquote>
  <p>
    I den tid som nu är ville han visa sin rättfärdighet: att han själv är rättfärdig,
    när han förklarar den rättfärdig som tror på Jesus.
  </p>
  <p><strong>Rom 3:26</strong></p>
</blockquote>

<blockquote>
  <p>
    Men Gud bevisar sin kärlek till oss genom att Kristus dog i vårt ställe, medan vi ännu var syndare.
  </p>
  <p><strong>Rom 5:8</strong></p>
</blockquote>

<h2>2. Försoningens omfattning och innehåll</h2>

<p>
  Redan innan världens grund var lagd visste Gud i sitt hjärta att han skulle försona mänskligheten med sig själv.
  I sitt allvetande visste Gud att människan skulle välja syndens uppror och dess konsekvenser,
  och i sin kärlek hade han redan förberett lösningen på syndaproblemet.
</p>

<blockquote>
  <p>
    Han var utsedd redan före världens skapelse men har i dessa sista tider uppenbarats för er skull.
  </p>
  <p><strong>1 Petr 1:20</strong> (jfr Rom 16:25; Ef 1:7–10)</p>
</blockquote>

<p>
  Vad som behövdes var försoning för synden.
  <strong>1 Johannes 2:2</strong> säger:
</p>

<blockquote>
  <p>
    Han är försoningen för våra synder, och inte bara för våra utan också för hela världens.
  </p>
</blockquote>

<p>
  Bibeln använder flera ord som exempel på vad som hände genom Jesu försoningsverk:
  <em>försoning</em>, <em>förlossning</em>, <em>återlösning</em>, <em>befrielse</em>, <em>upprättelse</em>,
  <em>frälsning</em>, <em>rättfärdiggörelse</em> och <em>benådning</em>.
  Dessa ord pekar på olika sidor av det verk som Jesus utförde.
</p>

<h3>Lammet som offrades</h3>

</body>
</html>

