<!DOCTYPE html>
<html lang="sv">
<head>
<meta charset="UTF-8">
<title>Chapter 9 – Eskatologi, Page 118</title>
</head>
<body>

<ul>
<li>tecken i församlingen.</li>
<li>tecken i Israel, det judiska folket och den israeliska nationen.</li>
</ul>

<p>När dessa händelser inträffat avslutas denna tidsålder med en speciell händelse, nämligen uppryckandet. Första Tessalonikerbrevet 4:17 säger:</p>

<blockquote>
<p>”Därefter skall vi som lever och är kvar ryckas upp bland moln tillsammans med dem för att möta Herren i rymden. Och så skall vi alltid vara hos Herren. Trösta därför varandra med dessa ord.”</p>
</blockquote>

<p>I och med uppryckandet avslutas församlingens tidsålder, den nådens tidsålder då Gud på ett speciellt sätt besöker nationerna för att ge dem evangelium och frälsa dem undan domen. Instrumentet Gud använder för att utföra detta är församlingen. När den rycks upp slutar denna tidsperiod och Guds handlande går vidare in i nästa period, det messianska riket.</p>

<h3>Guds handlande med Israel, nationerna och församlingen</h3>

<p>Första Korintierbrevet 10:32 säger:</p>

<blockquote>
<p>”Väck inte anstöt vare sig hos judar eller greker eller i Guds församling.”</p>
</blockquote>

<p>Gud handlar grundläggande med dessa tre kategorier av människor:</p>
<ul>
<li>Judarna, Guds egendomsfolk, som han har knutit eviga löften till (1 Mos 12:1-3; 13:14-17; 17:13; Jer 31:35-36).</li>
<li>Hedningarna, nationerna, som har varit långt borta, men som kommit nära i och genom Jesus Kristus (Rom 11:17, 24-25; Ef 2:13).</li>
<li>Församlingen, som är utkallad från både judar och hedningar, och som blivit en ny människa, Kristi kropp, och ett tempel i Anden. Församlingen har speciella uppgifter under en tidsperiod då Gud söker nationerna med sin nåd (Ef 2:15-16; 19-20).</li>
</ul>

<h4>För det judiska folket gäller detta:</h4>
<ol>
<li>Guds kärlek till dem (Jer 31:3) och hans förbund med dem är eviga (Jer 31:35-36).</li>
<li>Gud har lovat att alltid hålla sin hand över dem (5 Mos 4:31; Rom 11:1-2).</li>
<li>Om de syndar mot honom kommer han att förskingra dem (5 Mos 28:64).</li>
<li>Om han förskingrar dem, så skall han ändå förbarma sig över dem och församla dem igen (5 Mos 30:4; Jer 31:10).</li>
<li>Jesus profeterar om en världsvid förskingring, men också om ett församlande från alla folk i ändens tid (Jer 16:15; Luk 21:24; Rom 11:25-26).</li>
<li>När de församlas i den yttersta tiden, skall de få bo i sitt land, bli fysiskt och andligt upprättade och lära känna sin Gud (Hes 36:24-28; Rom 11:25-29).</li>
<li>De skall aldrig mer ryckas upp ur sitt land (Amos 9:14-15).</li>
<li>Då skall Herrens tjänare David vara konung över dem (Hes 37:24).</li>
<li>De skall få en framträdande plats i tusenårsriket (Jes 2:2-4; Sak 14:9, 16-17).</li>
</ol>

</body>
</html>

