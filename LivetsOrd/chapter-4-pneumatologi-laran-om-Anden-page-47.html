<!DOCTYPE html>
<html lang="sv">
<head>
    <meta charset="UTF-8">
    <title>PNEUMATOLOGI - LÄRAN OM ANDEN</title>
</head>
<body>
    <h1>PNEUMATOLOGI - LÄRAN OM ANDEN</h1>
    
    <p>Steg för steg uppenbarade Gud genom sin Ande sitt rådslut, sin vilja och sina planer. Tre saker skulle hända i framtiden:</p>

    <ol>
        <li>Messias, Guds Son, skulle komma (Jes 9:8, 11:1-5; Dan 7:13).</li>
        <li>Guds rike, Messiasriket, skulle komma (Jes 9:7; Dan 7:14-18).</li>
        <li>Guds Ande skulle utgjutas över allt kött (Joel 2:28).</li>
    </ol>

    <p>Profeten Jeremia hade profeterat om ett nytt förbund, där lagen skulle läggas i folkets hjärtan (Jer 31:31-34). Profeten Hesekiel profeterade om att Gud skulle låta sin Ande komma i folkets bröst och så göra att de vandrade efter hans stadgar (Hes 36:27).</p>

    <p>Det judiska folket såg Guds Andes gärningar ibland sig. Man visste att Herrens Ande hade kommit över till exempel Simson (Dom 13:25, 14:19), och över de andra troshjältarna i Gamla testamentet. Man visste att Messias skulle vara mer smord av Guds Ande än någon annan. Jesaja säger ju om honom:</p>

    <blockquote>Men ett skott [netzer, hebr] skall skjuta upp ur Isais avhuggna stam, en telning från hans rötter skall bära frukt. Över honom skall [1] Herrens Ande vila, [2] Anden med vishet och [3] förstånd, [4] Anden med råd och [5] styrka, [6] Anden med kunskap och [7] fruktan för Herren.</blockquote>

    <p>Jes 11:1-2</p>

    <p>Den helige Andes många manifestationer skulle komma över Messias, den av Anden smorde konungen. När hans rike kom, skulle Guds härlighet manifesteras. Då skulle alla folk komma till Israel, till Jerusalem, och hela Jerusalem skulle bli fyllt av Herrens härlighet, av Andens närvaro (Sak 14:16; Hes 43:2-7). Allt detta kände det judiska folket till. Men att det skulle komma en annan tidsålder, att Gud skulle gå en väg som inkluderade hedningarna, att församlingen skulle födas av Anden och att Andens tidsålder skulle innebära att evangeliet i den helige Andes kraft skulle predikas för alla folk, det var en dold hemlighet.</p>

    <p>Petrus förklarar det så här:</p>

    <blockquote>Det var denna frälsning som profeterna sökte och forskade efter, de som profeterade om den nåd som ni skulle få. De undersökte vem eller vilken tid Kristi Ande i dem visade på, när han förutsade Kristi lidanden och den härlighet som skulle följa.</blockquote>

    <p>1 Petr 1:10-11</p>

    <h2>Ett liv i och av Anden</h2>

    <p>Det var alltså ett mysterium, en hemlighet, som skulle uppenbaras i den yttersta tiden. Gud skulle göra något genom Jesus Kristus och den helige Ande, som varken profeter, lärjungar eller änglar förmådde tränga in i (Luk 10:24; 1 Petr 1:12).</p>

    <p>Paulus säger så här i Efesierbrevet:</p>

    <p>(Sida 47 i e-boken)</p>
</body>
</html>
