```html
<!DOCTYPE html>
<html lang="sv">
<head>
    <meta charset="UTF-8">
    <title>Teologi - Läran om Gud</title>
</head>
<body>
    <h1>Teologi - Läran om Gud</h1>

    <p>Livgivaren.</p>

    <p>Samtidigt är alla tre personerna med i alla de olika delarna av skapelse-, 
    försonings- och upprättelseverket som Bibeln uppenbarar. Allt som Gud gör, sammanfattas i 
    Kristus. Men för att Jesus Kristus skall kunna utföra sin försoning, så måste det finnas 
    tid och rum för detta, och det är i historien och i geografin – i skapelsen. Därför är 
    synen på skapelsen oerhört viktig. Man kan inte förstå frälsningen, om man inte förstår 
    skapelsen och man kan inte förstå upprättelsen, om man inte förstår försoningen.</p>

    <p>När urkyrkan försökte sammanfatta sin tro på Jesus, så började man inte med korset, 
    utan med skapelsen. I den apostoliska trosbekännelsen sade man: ”Vi tror på Gud, 
    Fader, Allsmäktig, himlens och jordens skapare.”</p>

    <p>Först i skapelsen uppenbarar Gud sig. Första Moseboken 1:1 säger: 
    ”I begynnelsen 
    skapade Gud himmel och jord.” 
    När så skapelsen är fullbordad, ser Gud på det han 
    gjort: 
    ”Gud såg på allt som han hade gjort, och se, det var mycket gott” 
    (1 Mos 
    1:31).</p>

    <h2>Skapelsen är god</h2>

    <p>För det första är det viktigt att se att Bibeln skiljer på Gud Skaparen och skapelsen. Gud 
    är inte skapelsen. Han är inte en del av skapelsen, än mindre förenad med skapelsen. 
    Panteismen förgudar skapelsen. Man tillber Gud som naturen, i naturen, eller som en del 
    av naturen. Detta är en helt felaktig bild av Gud, och det är avgudadyrkan. Romarbrevet </p>

    <p>1:25 säger: 
    ”De bytte ut Guds sanning mot lögnen och tog sig för att dyrka och tjäna 
    det skapade istället för Skaparen, han som är välsignad i evigheter, amen.” </p>

    <p>För det andra har Gud ett förhållande till sin skapelse. Han såg på skapelsen och 
    kallade den god. Detta är mycket betydelsefullt. Falska religioner och irrläror, till 
    exempel gnosticismen, ser ofta ned på och föraktar skapelsen och det materiella. Men 
    den synen har inte Bibeln. Tvärtom, skapelsen är den plats där Gud vill uppenbara sin 
    härlighet.</p>

    <p>När Gud fullbordar sin skapelse, skapar han människan. Det är bara då Bibeln säger 
    att något i skapelsen är skapat till Guds avbild: 
    ”Och Gud skapade människan till sin 
    avbild, till Guds avbild skapade han henne, till man och kvinna skapade han dem” (1 
    Mos 1:27).</p>

    <p>Det står helt klart att människan skiljer sig från resten av skapelsen. Ingenting tyder 
    på att människan utvecklats från en lägre existens till en högre. Tvärtom är hon 
    skapelsens krona. Hon skall råda över och förvalta skapelsen, erövra, utveckla och 
    utbreda sig på den (1 Mos 1:26, 28; 2:15). Gud har skapat henne unik för ett speciellt 
    syfte, nämligen för att förhärliga honom såsom hans avbild. Hon skiljer sig markant från 
    allt annat som Gud har skapat.</p>

    <p>(Sida 31 i e-boken)</p>
</body>
</html>
```
