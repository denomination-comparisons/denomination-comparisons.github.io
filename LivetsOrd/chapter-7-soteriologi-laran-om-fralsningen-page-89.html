<!DOCTYPE html>
<html lang="sv">
<head>
<meta charset="UTF-8">
<meta name="viewport" content="width=device-width, initial-scale=1.0">
<title>Livets Ord — Sida 89</title>
<link href="https://fonts.googleapis.com/css2?family=EB+Garamond&display=swap" rel="stylesheet">
<style>
  body {
    font-family: 'EB Garamond', serif;
    margin: 4rem auto;
    max-width: 800px;
    line-height: 1.7;
    font-size: 1.15rem;
    color: #1e1e1e;
    background-color: #faf9f7;
  }
  h1 {
    text-align: center;
    font-size: 1.8rem;
    margin-bottom: 2rem;
  }
  h2 {
    font-size: 1.4rem;
    margin-top: 2rem;
  }
  p {
    margin-bottom: 1rem;
  }
</style>
</head>
<body>
  <h1>Livets Ord — Sida 89</h1>

  <p>Jesus som dog. Detta föranledde Luther att utbrista: ”Jag kan inte tro på en Gud som ej kan dö.” Hela Kristus dog för våra synder, inte bara människan, utan gudamänniskan.</p>

  <p>I detta sammanhang är det naturligtvis viktigt att definiera begreppet ”död”. Döden innebär inte att existensen utsläcks, utan att relationer avbryts! En fysiskt död människa fortsätter ju att existera men hon har inte längre kontakt med livet på jorden. Liv innebär förbindelse med omgivningen. Döden är ett avbrott i gemenskap med omgivningen. När relationen med Gud är borta, så inträder den andliga döden. När Gud låter sin vredes svallvågor gå över den synd som Jesus bär när han på korset blir gjord till synd (2 Kor 5:21), så erfar Jesus gudsövergivenhet och andlig död: ”Min Gud, min Gud, varför har du övergivit mig?” (Matt 27:46)</p>

  <h2>Seger och triumf</h2>

  <p>Påståendet att Jesu ande och väsen släcktes ut och byttes ut mot djävulens ande under de tre dagar Jesus är död är däremot helt felaktigt. Påståendet att djävulen dansade ringdans i helvetet under de tre dagarna Jesus var död, är en spekulation som det inte heller finns så mycket bibliskt utrymme för.</p>

  <p>För att sammanfatta vad Bibeln säger om Jesu död och uppståndelse, kan vi konstatera:</p>

  <ol>
    <li>Jesus dog verkligen som ett ställföreträdande offer för våra synder.</li>
    <li>Han gick verkligen ned i dödsriket. Han både smakade dödens vånda och gick åstad i anden och predikade för fångna andar.</li>
    <li>Han uppstod verkligen på den tredje dagen. Hans döda kropp uppstod, inte bara hans ande.</li>
    <li>Syndens skuld blev betald och syndens makt blev verkligen bruten.</li>
    <li>Dödens udd blev bruten.</li>
    <li>Satan blev besegrad och avväpnad.</li>
  </ol>

  <p>I Uppenbarelseboken 1:18 säger Jesus klart: ”Jag var död, och se, jag lever i evigheternas evigheter och har nycklarna till döden och helvetet.” Om du tror på dessa grundläggande sanningar och tror på att Jesus gjorde det för dig, så räcker det för din frälsning! Korset är platsen för dessa sanningar och blodet är försoningsmedlet som Jesus ger för att återlösa människan från den andliga, fysiska och eviga döden, tillbaka till gemenskap och frid med Gud igen. Genom hans död blev det seger. Genom hans uppståndelse blev det triumf. Livet vann, och detta eviga liv ger han åt alla som åkallar hans namn.</p>

  <h2>Uppståndelsen återförenar</h2>

  <p>På tredje dagen, tidigt på söndagsmorgonen som var den första veckodagen, uppstod Jesus från de döda efter att hans kropp hade legat död i tre dygn. Uppståndelsen var...</p>

</body>
</html>

