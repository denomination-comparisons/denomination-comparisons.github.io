```html
<div class="main-content">
  <h1>Uppenbarelsen - Grunden för vår tro</h1>
  <ol start="2">
    <li>Skrift tolkar skrift och det ena bibelordet förklarar det andra: ”Summan av ditt ord är sanning” (Ps 119:160).</li>
    <li>Ett bibelord har grundläggande en betydelse, men kan ha flera tillämpningar.</li>
    <li>Den bokstavliga meningen är den rätta meningen. Det betyder vad det står skrivet, och inte något annat fördolt.</li>
    <li>Upplevelser måste tolkas i ljuset av ordet, inte ordet i ljuset av upplevelser.</li>
    <li>Bibelns syfte är inte i första hand att öka vår kunskap eller stilla vår nyfikenhet, utan syftet är att förvandla våra liv. Detta innebär att den helige Ande ger sanningen åt dem som med ödmjukt hjärta söker Gud för att lyssna, lyda och bli förvandlade.</li>
    <li>Varje person är beroende av den helige Ande för att förstå Skrifterna.</li>
    <li>Varje person har själv friheten, rätten och ansvaret att utforska och följa ordet efter sitt av den helige Ande upplysta samvete.</li>
    <li>Kyrkohistoria och traditioner kan vara vägledande, men är på intet sätt avgörande för förståelsen av ordet.</li>
    <li>Guds löften genom hela Bibeln är tillgängliga genom den helige Ande för varje troende i varje generation.</li>
    <li>Klara bibelställen förklarar dunkla. Centrala bibelord förklarar perifera.</li>
    <li>Centrum i Bibeln är Jesus Kristus. Han är ”Ordets kärna (centrum) och stjärna (ljus och klarhet)”.</li>
    <li>Ett bibelord kan läsas ur sitt sammanhang (annars måste man ständigt föreläsa hela Bibeln) men kan aldrig förstås utanför sitt sammanhang. Det är viktigt att veta hur en vers förhåller sig till det som står före och det som står efter. Sammanhanget måste följas och accepteras.</li>
    <li>En lära kan inte betraktas som biblisk förrän den tar med allt som Bibeln har att säga om den.</li>
  </ol>
  <p>(Sida 19 i e-boken)</p>
</div>
```
