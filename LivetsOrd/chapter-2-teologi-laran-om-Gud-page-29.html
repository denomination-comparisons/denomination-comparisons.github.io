```html
<!DOCTYPE html>
<html lang="sv">
<head>
    <meta charset="UTF-8">
    <title>Teologi - Läran om Gud</title>
</head>
<body>
    <h1>Teologi - Läran om Gud</h1>

    <p>För att förstå uppenbarelsen, Guds rådslut och hans handlande, så måste man förstå att 
    Gud är en förbundsgud. Allt som sker i Bibeln, sker på grund av förbund. När Gud 
    uppenbarar sig för Abram, så är det för att ingå förbund med honom. Genom detta och 
    kommande förbund, vill Gud välsigna, frälsa och upprätta hela mänskligheten. 
    Orsakerna till förbunden är flera.</p>

    <p>För det första är förbunden nödvändiga för att en helig Gud över huvud taget skall 
    kunna umgås med en syndig människa. Genom förbunden lyfts människan upp, så att det 
    blir möjligt för henne att ha gemenskap med Gud.</p>

    <p>För det andra är förbunden en garanti för människan att Gud verkligen kommer att 
    göra vad han har lovat. Alla bibliska förbund är nådesförbund. Det betyder att de börjar 
    med Gud. Han tar initiativet och han är garanten för dem.</p>

    <p>För det tredje är förbunden platsen där Gud uppenbarar sin karaktär, sin vilja, sina 
    egenskaper, sin omsorg och sin kraft. När förbunden ingås, vare sig det är med Adam, 
    Noa, Abraham, Mose, David eller Jesus, så uppenbarar Gud mer och mer av sig själv. 
    Sättet han gör det på är bland annat genom att uppenbara sina namn. Dessa namn visar 
    olika delar av Guds karaktär. Vad han heter, det är han. Vad han är, det gör han.</p>

    <h2>Den som är mer än nog</h2>

    <p>I Bibeln uppenbarar Gud steg för steg sig själv genom olika namn för att slutligen till 
    fullo uppenbara och sammanfatta allt i 
    ”namnet över alla namn” (Fil 2:9), nämligen 
    namnet Jesus, Yeshua.</p>

    <p>Det finns tre grundläggande namn för Gud i Bibeln:</p>

    <ol>
        <li>Gud – 
            <strong>El, Elah, Elohim.</strong> 
            El betyder ”den starke” (1 Mos 1:1, 11, 26).
        </li>
        <li>Herren – <strong>Yahweh</strong> eller 
            <strong>Jehova</strong> (1 Mos 2:4).
        </li>
        <li>Herren – <strong>Adonai</strong> (1 Mos 15:2).</li>
    </ol>

    <p>I Första Moseboken används namnet <strong>El</strong> om Gud Skaparen och <strong>Yahweh</strong> om Gud, 
    Förbundsguden. Yahweh betyder ungefär ”den självexisterande som uppenbarar sig 
    själv”.</p>

    <p>Det finns tre namn som är sammansatta med <strong>El</strong>:</p>

    <ol>
        <li>
            <strong>El Shaddai</strong> – I Första Moseboken 17:1 översätts detta ord med ”den 
            Allsmäktige”. Egentligen betyder detta ord ”modersbröstguden”, det vill säga ”den 
            som ger näring åt allt”. En annan översättning är ”den tillräcklige, den alltillräcklige, 
            den som är mer än nog”.
        </li>
        <li>
            <strong>El Eljon</strong> – I Första Moseboken 14:17-24 översätts detta ord med ”den högste”: 
            ”…Gud den Högste, skapare av himmel och jord” (v 19).
        </li>
        <li>
            <strong>El Olam</strong> – I Första Moseboken 21:33 översätts detta ord med ”den evige”: 
            ”… 
            Herrens, den evige Gudens, namn.”
        </li>
    </ol>

    <p>Det finns tre namn som är sammansatta med <strong>Yahweh</strong>:</p>

    <p>(Sida 29 i e-boken)</p>
</body>
</html>
```
