<!DOCTYPE html>
<html lang="sv">
<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <title>Kapitel 6 – Angelologi: Läran om änglarna</title>
</head>
<body>
  <article>
    <header>
      <h1>Kapitel 6 – Angelologi</h1>
      <h2>Läran om änglarna</h2>
      <p><em>Del 70</em></p>
    </header>

    <section id="inledning">
      <p>
        På grund av vår tids sekulariserade rationalism har det övernaturliga blivit främmande
        för många människor. Denna sortens försnävade intellektualism har försökt förklara
        världen utifrån en inomvärldslig livsåskådning och har vänt sig emot allt övernaturligt.
        Detta har under 1900-talet också kommit att påverka delar av kristenheten. Bibeln har
        ifrågasatts, evangeliet har urvattnats och övernaturliga ingripanden, under, syner,
        uppenbarelser samt änglars och demoners existens har förnekats.
      </p>

      <p>
        Med denna form av så kallad kristendom uppstår dock genast problem. Den Herre
        man menar sig tro på, som om sig själv sade att han var
        <q>vägen och sanningen och livet</q> (<span class="bibleref">Joh 14:6</span>),
        talade nämligen själv om änglar, Satan och hans demoner. Han visste
        att de fanns till, han var i direkt och verklig konfrontation med demoner och fick besök
        och hjälp av änglar.
      </p>
    </section>

    <section id="teologisk-betydelse">
      <p>
        Därför är läran om änglar betydelsefull. Den slår fast den bibliska undervisningen om
        den osynliga andevärld som existerar runt omkring oss och som är antingen god eller
        ond. De lärare och teologer som bekänt sig till den klassiska kristendomen har i alla
        tider trott på både änglar och andemakter, hur intellektuella de än varit. Tilltron till det
        övernaturliga är nämligen inte ett anti-intellektuellt drag, utan en realistisk syn på Guds
        både synliga och osynliga skapelse.
      </p>
    </section>

    <section id="ordets-betydelse">
      <p>
        Ordet <strong>”ängel”</strong> heter på hebreiska <em>mal’ak</em> och på grekiska
        <em>angelos</em>. Båda dessa ord betyder <q>budbärare</q>. Bibeln beskriver hur Gud i
        sin härlighet, från evighet till evighet, omges av änglar av olika slag. Änglarna fanns
        före skapelsen, men även de är skapade varelser. De är andliga varelser som i både kraft
        och intelligens överträffar den naturliga människan.
      </p>
    </section>

    <section id="anglarnas-indelning">
      <h3>Biblisk indelning av änglar</h3>
      <p>Bibeln delar in änglarna i två kategorier:</p>
      <ol>
        <li>Heliga, utvalda änglar (<span class="bibleref">Mark 8:38; 1 Tim 5:21</span>).</li>
        <li>
          Fallna, onda änglar, onda andevarelser och demoner
          (<span class="bibleref">Matt 25:41; Ef 6:11–12</span>).
        </li>
      </ol>
      <p>
        Eftersom Gud inte har skapat onda änglar, förutsätter detta ett syndafall bland
        änglarna, vilket Bibeln också beskriver, bland annat i
        <span class="bibleref">Hes 28:11–19</span> och
        <span class="bibleref">Upp 12:4, 7, 9</span>.
      </p>
    </section>

    <section id="olika-slag">
      <h3>Olika slags änglar</h3>
      <p>
        Låt oss börja med att se på de goda änglarna. De finns i härskaror om många tusen.
        När Jesus föddes, fylldes ängarna utanför Betlehem av <q>en stor himmelsk här</q>
        (<span class="bibleref">Luk 2:13</span>).
      </p>
      <p>
        Hebreerbrevet 12:22 talar om <q>änglar i mång tusental</q>. Jesus säger i
        <span class="bibleref">Matt 26:53</span> att …
      </p>
    </section>

    <footer>
      <p><a href="chapter-5-antropologi-laran-om-manniskan-page-69.html">← Föregående sida (69)</a></p>
      <p><a href="chapter-6-angelologi-laran-om-anglarna-page-71.html">Nästa sida (71) →</a></p>
      <p><a href="index.html">Tillbaka till index</a></p>
    </footer>
  </article>
</body>
</html>
