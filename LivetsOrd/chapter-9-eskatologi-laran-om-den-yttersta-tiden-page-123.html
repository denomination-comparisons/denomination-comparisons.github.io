<!DOCTYPE html>
<html lang="sv">
<head>
<meta charset="UTF-8">
<title>Chapter 9 – Eskatologi, Page 123</title>
</head>
<body>

<p>Både slaget vid Harmagedon (Upp 16:16, 19:11-19) och domen i Josafats dal (Joel 3:1-3).</p>

<ol start="4">
<li>Gud dömer de ogudaktiga. Detta är den stora domen inför den stora vita tronen efter tusenårsrikets slut (Dan 7:10; Upp 20:11-15).
  <ol type="a">
    <li>Domaren är Kristus: ”Och han har gett honom makt att hålla dom, eftersom han är Människoson” (Joh 5:27).</li>
    <li>De som döms är alla människor som inte har sina namn skrivna i livets bok (Upp 20:15).</li>
    <li>De som döms har före domen uppstått ifrån de döda: ”Förvåna er inte över detta, ty den stund kommer, då alla som är i gravarna skall höra hans röst och gå ut ur dem. De som har gjort gott skall uppstå till liv, och de som har gjort ont skall uppstå till dom” (Joh 5:28-29).</li>
  </ol>
</li>
</ol>

<p>Uppenbarelseboken säger: ”Och havet gav igen de döda som fanns i det, och döden och helvetet gav igen de döda som fanns i dem, och var och en dömdes efter sina gärningar” (Upp 20:13).</p>

<p>Innan denna dom sker, har de som dött i Kristus Jesus redan blivit uppväckta: <br>
”Ty när en befallning ljuder, en ärkeängels röst och en Guds basun, då skall Herrens själv stiga ner från himlen. Och först skall de som dött i Kristus Jesus uppstå. Därefter skall vi som lever och är kvar ryckas upp bland moln tillsammans med dem för att möta Herren i rymden. Och så skall vi alltid vara hos Herren.” (1 Tess 4:16-17)</p>

<p>Dessa i Kristus dödas uppståndelse sker tillsammans med uppryckandet av församlingen, när Herren Jesus skall möta dem i skyn. Detta sker innan tusenårsriket inträder. Uppståndelsen av de orättfärdiga sker efter tusenårsriket, vid den yttersta domen.</p>

<ol start="5">
<li>Före tusenårsrikets inträde har Antikrist och den falske profeten dömts och blivit kastade i eldsjön som brinner med svavel (Upp 19:20).</li>
<li>Vid ingången i tusenårsriket, efter domen över nationerna, binds Satan och kastas i avgrunden i tusen år (Upp 20:2-3). Efter de tusen åren kommer han loss en kort tid för att åter förvilla folken, men kastas sedan i den eldsjö där Antikrist och den falske profeten redan kastats (Upp 20:10).</li>
<li>Ogudaktiga människor som har dött i sina synder går förlorade. Före den yttersta domen hålls de förvarade i dödsriket. Efter den yttersta domen kastas de i den brinnande eldsjön: ”Döden och helvetet kastades i eldsjön. Detta, det vill säga eldsjön, är den andra döden. Om någon inte fanns skriven i livets bok kastades han i eldsjön” (Upp 20:14-15).</li>
</ol>

<p><strong>Jesus är enda garantin</strong></p>

</body>
</html>
