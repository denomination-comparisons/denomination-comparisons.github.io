<!doctype html>
<html lang="sv">
<head>
  <meta charset="utf-8" />
  <meta name="viewport" content="width=device-width,initial-scale=1" />
  <title>Livets Ord — Sida 86</title>
  <style>
    :root{--max-width:780px;--margin:36px;--font-family:Georgia, 'Times New Roman', serif}
    body{font-family:var(--font-family);line-height:1.6;color:#111;padding:var(--margin);display:flex;justify-content:center;background:#f7f7f7}
    .page{background:#fff;max-width:var(--max-width);padding:44px 56px;border:1px solid #e2e2e2;box-shadow:0 6px 18px rgba(0,0,0,0.04)}
    h1{font-size:20px;margin:0 0 18px}
    p{margin:0 0 14px;orphans:3;widows:3}
    blockquote{margin:0 0 16px;padding:12px 18px;background:#fbfbfb;border-left:4px solid #ddd}
    .scripture{font-style:italic;font-weight:600}
    h2{font-size:16px;margin:20px 0 10px}
    ol{margin:0 0 14px 1.1rem}
    footer{font-size:12px;color:#666;margin-top:22px;border-top:1px solid #eee;padding-top:10px}
    .small{font-size:13px;color:#333}
  </style>
</head>
<body>
  <article class="page" role="article" aria-labelledby="title">
    <h1 id="title">Sida 86</h1>

    <p>Här är försoningen och Försonaren ett medel, ett offer, som utges vid nådastolen i arken. Som offerblodet i Gamla testamentet stänktes på nådastolen, och därefter stänktes på och renade folket, så renar Jesu blod som försoningsmedel både himlen (<span class="scripture">Hebr 9:12, 23</span>), och folket som är i behov av försoning (<span class="scripture">Hebr 12:24</span>).</p>

    <p>Dessa ord innehåller hela Gamla testamentets offertänkande, där nådastolen pekar mot korset, där Jesu blod är medlet för försoningen. Hebreerbrevet 9:22 säger: "Så renas enligt lagen nästan allt med blod, och utan att blod utgjuts ges ingen förlåtelse."</p>

    <h2>Förlossning</h2>

    <p><strong>3. Förlossning</strong>, av grekiskans <em>apolytrosis</em> - <em>lutroo</em>. Titus brev 2:14 säger: „…som har utgett sig själv för oss, till att förlossa oss från all orättfärdighet, och till att rena åt sig ett egendomsfolk, som beflitar sig om att göra vad gott är" (1917). Hebreerbrevet 9:12 säger: "…gick han, inte med bockars och kalvars blod, utan med sitt eget blod, en gång för alla in i det allra heligaste och vann en evig förlossning" (1917).</p>

    <p>Ordet <em>lutroo</em> kommer av det grekiska ordet för "lösepenning". Det var ett pris som betalades för att friköpa en slav eller en fånge. Människan har skapats av Gud och tillhör honom, men hon har fångats av synden och djävulen, och befinner sig på slavmarknaden. Förlossning innebär alltså att Gud "köper tillbaka" människan, men han betalar ett pris som inte består av pengar. En annan form av samma grekiska ord använder Petrus i sitt första brev:</p>

    <blockquote>
      <p>"Ni vet ju att det inte var med förgängliga ting, med silver eller guld, som ni blev 'friköpta' [elytrothete, grek] från det meningslösa livet ni ärvt från era fäder, utan med Kristi dyrbara blod, som med blodet av ett lamm utan fel och lyte."</p>
      <p class="scripture">1 Petr 1:18–19</p>
    </blockquote>

    <p>Med Jesu blod köptes människan fri och förlossades från syndens, dödens och djävulens slavmarknad.</p>

    <h2>Befriad ur fångenskapen</h2>

    <p>Försoningsverket har alltså många sidor:</p>

    <ol>
      <li>Fiendskapen mellan Gud och människan upphör (<span class="scripture">Ef 2:13–15</span>).</li>
      <li>Syndaskulden betalas (<span class="scripture">1 Petr 1:18–19</span>).</li>
      <li>Den förslavade människan befrias ur sin fångenskap (<span class="scripture">Kol 1:13–14</span>).</li>
      <li>Djävulen besegras och avväpnas (<span class="scripture">Kol 2:15</span>).</li>
      <li>Synden döms och Guds heliga vrede över synden stillas (<span class="scripture">Joh 3:36</span>).</li>
      <li>Gud uttrycker sin kärlek till människorna som gått vilse i synd (<span class="scripture">Jes 53:6; Joh 3:16</span>).</li>
    </ol>

    <p>Allt detta utförde Jesus i sitt försoningsverk. När lärjungarna på avstånd såg honom stappla utmed Via Dolorosa och till sist komma fram till Golgata, "Dödskalleplatsen",</p>

    <footer>
      <div>Livets Ord — Sida 86</div>
    </footer>
  </article>
</body>
</html>
