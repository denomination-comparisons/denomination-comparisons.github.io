```html
<div class="main-content">
  <h1>Uppenbarelsen - Grunden för vår tro</h1>
  <p>exempel:</p>
  <ol>
    <li>När Satan frestade honom i öknen (Matt 4:1-11).</li>
    <li>När han angreps av fariséerna (Matt 15:1-9).</li>
    <li>När han diskuterade med motståndare och utgick ifrån enskilda ord i Skriften (Matt 22:43-45).</li>
    <li>När han förråddes och fängslades (Matt 26:31).</li>
    <li>När han dog på korset (Matt 27:46).</li>
  </ol>
  <p>I Bergspredikan står det klart att Jesus utgick från att varje ord och varje bokstav i Skriften var betydelsefulla. I Matteus 5:18 säger han:</p>
  <blockquote>
    <p>”Amen säger jag er: Innan himmel och jord förgår, skall inte en enda bokstav, inte en prick i lagen förgå, förrän allt har skett.”</p>
  </blockquote>
  <p>Om sina egna ord (som vi har nedskrivna i Nya testamentet) säger Jesus i Matteus 24:35:</p>
  <blockquote>
    <p>”Himmel och jord skall förgås, men mina ord skall aldrig förgås.”</p>
  </blockquote>
  <p>Varje gång Jesus talar om en person, en händelse eller ett profetiskt uttalande i Gamla testamentet, så utgår han alltid ifrån att det som står är sant. Aldrig någonsin ifrågasätter eller förvanskar han Skrifterna. Aldrig någonsin betvivlar Jesus sanningarna eller existensen av personer som finns omnämnda i Gamla testamentet.</p>
  <p>Jesus talar om Adam och Eva som historiska personer som en gång har levat (Matt 19:4; Mark 10:6-7). Här citerar Jesus med stor frimodighet i Första Moseboken 1:27 och 2:24. Jesus talar vidare om Abel som en verklig historiskt levande person (Matt 23:35). I Lukas 17:26-27 talar Jesus om Noa, om arken, och om”den dag då Noa gick in i arken”. För Jesus var detta inte några fabler eller myter, utan Guds Son accepterade Noa som en fysisk person, som verkligen byggde en stor ark och som på en viss historisk dag gick in i denna ark för att undkomma den stora floden. Jesus talade också om Lot och om städerna Sodom och Gomorra som historiska självklarheter (Matt 10:15, 11:24; Luk 17:29). Han talade vidare om drottning Saba av Söderlandet som besökte Salomo (Matt 12:42). Han talade om profeten Jona och han betvivlade inte dennes upplevelser</p>
  <blockquote>
    <p>”i den stora fiskens buk”</p>
  </blockquote>
  <p>(Matt 12:40).</p>
  <p>I Johannes 8:31-32 säger Jesus:</p>
  <blockquote>
    <p>”Om ni förblir i mitt ord, är ni verkligen mina lärjungar, och ni skall förstå sanningen, och sanningen skall göra er fria.”</p>
  </blockquote>
  <p>Jesus är Guds Son. Han är Gud ”kommen i köttet”, det vill säga Ordet som blev kött och som tog sin boning ibland oss (Joh 1:14). Han är sanningen (Joh 14:6); hans ord är eviga (Matt 24:35) och de gör människor fria (Joh 8:31-32). Därför måste man dra slutsatsen att man kan lita på allt vad Jesus säger.</p>
  <p>En del människor har påstått att Jesus kanske talade sanning om himmelska ting, men att han delade folks okunnighet om det jordiska på den tiden. Men då gör man Jesus, Guds Son, till en opålitlig lögnare, fångad i människors fördomar. Men det var han inte. Tvärtom säger han i Johannes 3:12:</p>
  <p>(Sida 16 i e-boken)</p>
</div>
```
