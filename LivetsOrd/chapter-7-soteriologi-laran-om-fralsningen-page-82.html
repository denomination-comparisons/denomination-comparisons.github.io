<!DOCTYPE html>
<html lang="sv">
<head>
  <meta charset="UTF-8">
  <title>82 – Lagens uppgift och Guds kärlek</title>
</head>
<body>

<h2>Lagens uppgift och Guds kärlek</h2>

<ol start="5">
  <li>
    Lagen, som är given till liv och som är helig och god, leder till död, eftersom den avslöjar:
    <ol type="a" start="4">
      <li>människans oförmåga att uppfylla kraven.</li>
    </ol>
  </li>
  <li>
    Lagen visar inte bara på människans synd och oförmåga att själv nå fram till Gud,
    utan den uppväcker också syndens längtan att uttrycka sig i människan genom lagöverträdelse.
    Lagen eggar alltså syndaren till att synda. En trafikskylt visar på samhällets norm och hjälper
    bilisten att hålla rätt fart, samtidigt som den varnar för att öka farten. Men den vädjar också till
    upproret i bilisten och eggar honom till att vilja överträda fartgränsen. På samma sätt fungerar Guds bud.
  </li>
  <li>
    När lagens norm resulterar i att syndaren gör en överträdelse, så skapar detta skuld och dåligt samvete.
    Lagen blir anklagande i sin funktion, och ger kännedom om synd. I Kolosserbrevet 2:14 beskriver Paulus lagen som
    ”strukit ut det skuldebrev som med sina krav vittnade mot oss”. I Romarbrevet förklarar han också:
  </li>
</ol>

<blockquote>
  <p>
    Men vi vet att allt vad lagen säger, det talar den till dem som har lagen,
    för att var mun skall stoppas till och hela världen stå med skuld inför Gud.
    Ty ingen människa förklaras rättfärdig inför honom genom laggärningar.
    Genom lagen ges insikt om synd.
  </p>
  <p><strong>Rom 3:19–20</strong></p>
</blockquote>

<ol start="8">
  <li>
    När nu lagen, Guds heliga och rättfärdiga uppenbarelse av sitt väsen, sin vilja och sina krav,
    lyser in i en människas liv, så resulterar detta i kännedom om att hon står i skuld. Människan vet att hon har begått en lagöverträdelse,
    att hon genom synden har gått bort från Gud och kommit vilse och att hon är andligt död.
    Hon känner att hon är oförmögen att hjälpa sig själv eller att själv kunna upprätta en relation med Gud.
    Resultatet av detta blir anklagelse, ofrid, fördömelse och syndakännedom.
  </li>
</ol>

<p>Allt detta är precis vad lagen har till uppgift att utföra i en opånyttfödd människas liv. Allt detta är bra.
Det är alltså inget fel på lagen när den får en människa att känna förtvivlan och ångest över sitt liv och sin situation.</p>

<p>Lagen driver människan till Kristus och först i Kristus upphör denna del av lagens uppgift.
Galaterbrevet 3:24 säger: ”Så blev lagen vår övervakare fram till Kristus, för att vi skall förklaras rättfärdiga av tro.”
Med andra ord, förtvivlan över att inte kunna hålla lagen och att inte kunna få frid med Gud, leder till att människan tvingas inse Guds
lösning på hennes syndaproblem, nämligen försoningen i Kristus Jesus.</p>

<ol start="9">
  <li>
    Guds rättfärdighet, som är en del av hans väsen, kräver alltså rättvis och rättfärdig behandling av synden och syndaren.
    Lagens uppgift är bland annat att påvisa att Gud har rättighet att straffa synden, som är lagöverträdelse.
  </li>
</ol>

<p>
  För den frälsta människan får lagen sedan en helt annan funktion. Då är den inte längre en befallning,
  anklagelse eller hot. I gengäld är den ordet, brödet och den andliga maten. Istället för att ha varit syndens
  och dödens lag har den blivit Livets lag, frihetens lag (Jak 1:25), som bygger upp den invärtes människan.
  Lagen har blivit förbundsordet, som har levandegjorts genom den helige Ande. Lagen, ordet, har blivit löfte och evangelium.
</p>

<h3>Guds kärlek till den förlorade människan</h3>

</body>
</html>

