<!DOCTYPE html>
<html lang="sv">
<head>
<meta charset="UTF-8">
<title>Chapter 9 – Eskatologi, Page 116</title>
</head>
<body>

<p>sig och blev lydig ända till döden – döden på korset” (Fil 2:8). Efter uppståndelsen trodde lärjungarna att han nu äntligen skulle upprätta det rike han skulle regera över som Messias. Men Jesus svarade i Apostlagärningarna:</p>

<blockquote>
<p>”Det är inte er sak att veta vilka tider eller stunder som Fadern i sin makt har fastställt. Men när den helige Ande kommer över er, skall ni få kraft och bli mina vittnen i Jerusalem och i hela Judeen och Samarien och ända till jordens yttersta gräns.”</p>
<p>(Apg 1:7-8)</p>
</blockquote>

<p>Detta var något nytt för lärjungarna. Församlingens tidsålder började, och evangeliet skulle nu spridas till alla folk. Det som lärjungarna närmast hade förväntat sig, nämligen att Jesus som judarnas Messias skulle sätta sig på Davids tron i Jerusalem, fick vänta till framtiden.</p>

<p>Sedan lämnade Jesus dem och istället skulle Anden komma (Joh 16:7).</p>

<p>Medan Jesus rycktes bort ifrån dem inför deras ögon, upp i himlen, så uppenbarade sig två änglar för dem och sade:</p>

<blockquote>
<p>”Ni män från Galileen, varför står ni och ser mot himlen? Denne Jesus som har blivit upptagen från er till himlen, han skall komma igen på samma sätt som ni har sett honom fara upp till himlen.”</p>
<p>(Apg 1:11)</p>
</blockquote>

<p>Vad är detta? Jo, detta är det kristna hoppet: Jesus skall komma tillbaka. Alltsedan den dagen på Oljeberget har församlingen bett, längtat och satt sitt hopp till att Jesus skall komma tillbaka. Idag utövar han konungslig och prästerlig tjänst i himlen, på Faderns högra sida, och en gång i framtiden skall han komma tillbaka för att bestiga Davids tron och vara Messias, konung, här på jorden. Detta är det vissa hopp vi har.</p>

<h3>Pusselbitar placeras olika</h3>

<p>Utifrån detta klara faktum att Jesus skall komma tillbaka, har troende i alla tider forskat, studerat, mediterat och bett, för att efter Skriften förstå:</p>
<ul>
<li>när han kommer,</li>
<li>hur han kommer,</li>
<li>hur världen ser ut när han kommer,</li>
<li>var och hur de kristna befinner sig när han kommer,</li>
<li>vilka tidstecken som skall visa sig och vilka profetior som måste gå i fullbordan innan och när han kommer, samt</li>
<li>vad som händer när han har kommit.</li>
</ul>

<p>Allt detta har troende i alla århundraden forskat i och bett över, och Skrifterna har svaren. Ju mer vi närmar oss den tid då han skall komma tillbaka, desto mer skall också insikten angående allt detta växa till (Dan 12:4).</p>

<p>Under årens lopp har också olika åsikter och teologier bildats angående de yttersta tiderna. En del teologier bygger på världslig rationalism och liberal bibelsyn, där det övernaturligt profetiska förnekas eller förandligas. Dessa teologier tar inte det profetiska skeendet på allvar, och med fromma bortförklaringar förkastar de det...</p>

</body>
</html>

