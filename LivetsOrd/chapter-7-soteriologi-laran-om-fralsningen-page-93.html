<!DOCTYPE html>
<html lang="sv">
<head>
<meta charset="UTF-8">
<meta name="viewport" content="width=device-width, initial-scale=1.0">
<title>Livets Ord — Sida 93</title>
<link href="https://fonts.googleapis.com/css2?family=EB+Garamond&display=swap" rel="stylesheet">
<style>
  body {
    font-family: 'EB Garamond', serif;
    margin: 4rem auto;
    max-width: 800px;
    line-height: 1.7;
    font-size: 1.15rem;
    color: #1e1e1e;
    background-color: #faf9f7;
  }
  h1 {
    text-align: center;
    font-size: 1.8rem;
    margin-bottom: 2rem;
  }
  h2 {
    font-size: 1.4rem;
    margin-top: 2rem;
  }
  p {
    margin-bottom: 1rem;
  }
  blockquote {
    font-style: italic;
    margin-left: 2rem;
    color: #444;
  }
</style>
</head>
<body>
  <h1>Livets Ord — Sida 93</h1>

  <p>Människan står nu inför Gud, i Kristus Jesus, som om hon aldrig gjort något fel. Hon känner ingen skuld, skam eller mindervärdighet, utan bara en enorm hemkänsla, tacksamhet och kärlek till Jesus, som av nåd gjort allt för henne. I och med att det är Gud som i Kristus har gjort allt detta, så handlar det bara om nåd, inte om laggärningar. Inte en millimeter av utrymme ges åt människan, så att hon skulle kunna berömma sig av egen förtjänst eller av egna gärningar. Inte ett uns av utrymme ges åt det som är människans kardinalsynder, nämligen högmod, egna prestationer, egen berömmelse och uppror mot Guds vägar.</p>

  <p>Varje väg till mänsklig upphöjelse och ”självfrälsning” är stängd! Det förekommer ingen växelverkan mellan Gud och människa, där Gud gör en del och människan en annan del. Nej, allt är ett verk av Gud! Gud tog initiativet. Gud tänkte ut planerna. Gud satte dem i verket. Gud fullbordade dem. Gud räddade den i synd sjunkna människan, utan hennes medhjälp, utan hennes gärningar, utan hennes initiativ.</p>

  <p>Hela frälsningen beror på Guds nåd. Inga religiösa, ideella, politiska eller filosofiska idéer eller gärningar tar dig till Gud. Inga ritualer, ceremonier, vallfärder, fastor, allmosor eller andra så kallade goda gärningar eller religiösa beteenden för dig närmare honom. Det enda Gud accepterar är att du erkänner din oförmåga, ditt livs ”bankrutt”, och i tro tar emot Guds gåva, Guds nåd, Guds gärning för dig i Kristus. Då blir du frälst. Då förlåts dina synder. Då blir du renad i Jesu blod. Då kommer Guds Ande och föder dig på nytt. Då blir du ett Guds barn. Då får du frid med Gud. Då blir du en verklig kristen, som genom tron på Kristus Jesus är benådad, förlåten och rättfärdiggjord av nåd.</p>

  <blockquote>”Men eftersom vi vet att människan inte förklaras rättfärdig genom laggärningar utan genom tro på Jesus Kristus, så har också vi satt vår tro till Kristus Jesus, för att vi skall stå som rättfärdiga genom tro på Kristus och inte genom laggärningar. Ty genom laggärningar blir ingen människa rättfärdig.” (Gal 2:16)</blockquote>

  <h2>Frälsningen innefattar helande</h2>

  <p>Försoningen är platsen för människans upprättelse på alla plan. När Jesus dog på Golgata kors så blev han en förbannelse för vår skull:</p>

  <blockquote>”Kristus friköpte oss från lagens förbannelse när han blev en förbannelse i vårt ställe. Det står skrivet: Förbannad är var och en som är upphängd på trä. Vi friköptes, för att den välsignelse Abraham fått skulle i Jesus Kristus komma till hedningarna och för att vi genom tron skulle få den utlovade Anden.” (Gal 3:13–14)</blockquote>

  <p>När Jesus dog på korset, så gjorde han det för att mänskligheten skulle bli välsignad. Vari består då denna välsignelse? Förklaringen ligger i det verk som Jesus utförde på korset. Och det som hände på korset är förenat med konsekvenserna av människans djupa syndafall. Genom syndafallet:</p>

</body>
</html>
