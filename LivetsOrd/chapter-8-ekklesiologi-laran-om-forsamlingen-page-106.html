<!DOCTYPE html>
<html lang="sv">
<head>
<meta charset="UTF-8">
<title>Chapter 8 – Ekklesiologi – Läran om församlingen, Page 106</title>
</head>
<body>

<h1>Chapter 8 – Ekklesiologi – Läran om församlingen</h1>
<h2>Page 106</h2>

<p>och uppståndelse och vår död och uppståndelse med honom för att i tro på Jesus leva ett nytt liv med honom.</p>

<p>Nattvarden är det sakrament som den första församlingen använde ofta. Paulus sa, ”Så ofta ni äter detta bröd och dricker denna bägare…”, (1 Kor 11:26).</p>

<p>Nådemedlen är alltså verkliga medel för Guds nåd att förmedlas till oss. Denna nåd tas emot i tro (Ef. 2:8, 9). Nåden finns där genom Jesu närvaro vare sig vi tror eller inte, men den blir oss inte till någon nytta om vi inte tar emot den i tro. När vi äter brödet tror vi att vi tar emot Jesus. Det blir ett andligt ätande av Jesus där brödet och vinet också representerar allt vad Jesus är och har gjort för oss. Tron ser inte bara ett fysiskt bröd utan ser Jesus som kommer till oss i och genom bröd och vin. Hjärtat ”äter” av Jesus på samma sätt som munnen äter av det fysiska brödet. Jesus förenas med den troende på samma sätt som det fysiska brödet förenas med kroppen. På samma sätt som vi måste äta vanlig mat ofta så uppmanas vi att ta del av Jesus i nattvarden ofta. Vi behöver vårt ”dagliga bröd” för att växa andligen. Istället för att spekulera om varför vi skall göra detta eller hur Jesu närvaro förkroppsligas tar vi emot Guds löften i tro och använder de gåvor Herren har ställt till vårt förfogande. Jesus sade ju till oss: ”Tag och ät. Detta är min kropp.” Han sa också: ”Drick alla av den. Ty detta är mitt blod, förbundsblodet, som är utgjutet för många till syndernas förlåtelse.” (Matt. 26:26, 27).</p>

<h3>Tecken på förbundet</h3>

<p>Alla Guds förbund genom Bibeln är nådesförbund, det vill säga det är Gud som tar initiativet. Alla förbund som ingås, symboliseras och synliggörs av ett tecken. Förbundet med Abraham och hans säd har till exempel omskärelse som förbundstecken (1 Mos 17:10-13). Men i alla förbund måste det finnas ett gensvar från den part som man ingår förbund med. I och med förbundet ställs man i ett speciellt förhållande till sin förbundspartner. Det kan till exempel vara ett förhållande av frid, välsignelse, trygghet, gemenskap, ömsesidigt beskydd eller rätt att bedriva handel.</p>

<p>När nu Gud tar initiativet till sådana förbund med den syndiga människan, så förväntar han sig dock ett gensvar i tro och förtröstan från människans sida. Bara på det sättet kan förbundet, som är objektivt giltigt från Guds sida, bli verklighet i människans liv. Först då kan gemenskapen mellan Gud och människa upprättas. Det sker dock som Gud vill, på Guds villkor. ”Abram trodde på Herren, och han räknade honom det till rättfärdighet” (1 Mos 15:6). När Gud såg detta, utförde han med Abram en del typiska förbundshandlingar (1 Mos 15:7-18) som slutade med att han ”på den dagen slöt… ett förbund med Abram” (v. 18).</p>

<p>Samma förfarande gäller i det nya förbundet i Jesu blod (Matt 26:26-28). Det är ett nådesinitiativ som helt och hållet kommer från Guds sida, men det tas emot och blir...</p>

</body>
</html>

