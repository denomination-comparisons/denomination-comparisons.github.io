<!DOCTYPE html>
<html lang="sv">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Ekklesiologi – Jesus är den ende som kan frälsa | Livets Ord</title>
  <link rel="stylesheet" href="../style.css">
</head>
<body>
  <header>
    <h1>Livets Ord – Bibelundervisning</h1>
    <h2>Kapitel 8: EKKLESIOLOGI – LÄRAN OM FÖRSAMLINGEN</h2>
  </header>

  <main>
    <article>
      <p>Att bli en del av församlingen innebär:</p>

      <ul>
        <li>att höra evangeliet,</li>
        <li>att tro på Herren,</li>
        <li>att låta döpa sig.</li>
      </ul>

      <p>
        Det är oerhört viktigt att förstå denna ordning, för den har med hela församlingens, kyrkans, väsen att göra. 
        Vad är församlingen och hur kommer en människa med i den? 
        Församlingen är Kristi kropp (Ef 1:23), där Jesus är huvudet (Ef 1:22) och de troende är lemmarna (1 Kor 12:27).
      </p>

      <h4>Jesus är den ende som kan frälsa</h4>

      <p>
        Församlingen är uppfylld av Jesu närvaro. Efesierbrevet 1:22–23 säger:
      </p>

      <blockquote>
        ”… åt församlingen, som är hans kropp, fullheten av honom som uppfyller allt i alla.”
      </blockquote>

      <p>
        Detta betyder att det som gör församlingen till församling, är Jesus och hans närvaro.
      </p>

      <ol>
        <li>
          Församlingen är byggd på försoningens grund, och utan försoningen finns ingen laglig giltighet för dess existens. 
          Jesu försoningsblod är den juridiska grund Gud bygger på när han bygger församlingen.
        </li>
        <li>
          Församlingen befinner sig under Jesu herravälde. Han är Huvud, Återlösare, Frälsare, Konung, Herre och Messias.
        </li>
        <li>
          Församlingen är genomsyrad av Jesu närvaro och hans liv, som flödar genom huvud, kropp och lemmar.
        </li>
      </ol>

      <p>
        När detta är sagt följer sedan frågan om hur man blir med i församlingen, hur man inlemmas och blir en del av denna kropp. 
        Inte minst genom kyrkohistorien har man stridit om denna fråga. 
        I andevärlden utgör Kristi kropp en fara för djävulen och hans nedbrytande syften med mänskligheten.
      </p>

      <p>
        Det enda som kan rädda människan är evangeliet, det glada budskapet om frälsning genom Jesus Kristus 
        och hans återlösande verk på Golgata. Det är församlingens uppgift att förkunna detta, 
        för först då kan människor bli frälsta (Matt 28:18–20; Mark 16:16–20).
      </p>

      <p>
        Två saker är då mycket betydelsefulla. 
        Det första är att det verkligen är evangeliet som förkunnas, för bara genom evangeliet kan människor bli frälsta 
        (Rom 1:16–17; Gal 1:7–9). Förvanskas evangeliet och församlingen förkunnar något annat, 
        blir människor kvar i andlig död så att de går förlorade.
      </p>

      <p>
        Det andra som är viktigt är att människor vet hur man blir med i församlingen. 
        Det är inte så att man tar emot Jesus vid ett bestämt tillfälle men först senare blir inlemmad i Kristi kropp 
        genom att bli medlem i något kristet samfund eller i en kristen organisation eller rörelse. 
        Inte heller blir man medlem i församlingen genom någon speciell ritual, gärning, idé eller känsla av gemenskap. 
        Nej, i församlingen inlemmas man i den sekund man blir född av Guds Ande.
      </p>

      <h4>Vägen in i församlingen</h4>

      <!-- Page ends here; next section continues on page 100 -->
    </article>

    <nav class="page-nav">
      <a href="page98.html" class="prev">← Föregående sida</a>
      <a href="page100.html" class="next">Nästa sida →</a>
    </nav>
  </main>

  <footer>
    <p>© Livets Ord – Undervisningsmaterial. Alla rättigheter förbehållna.</p>
  </footer>
</body>
</html>

