<!DOCTYPE html>
<html lang="sv">
<head>
<meta charset="UTF-8">
<title>Chapter 8 – Ekklesiologi – Läran om församlingen, Page 109</title>
</head>
<body>

<h1>Chapter 8 – Ekklesiologi – Läran om församlingen</h1>
<h2>Page 109</h2>

<h3>Nattvarden och förbundsnärvaro</h3>

<ul>
<li>Förbundsnärvaro ger gemenskap med Kristi kropp och blod (1 Kor 11:29).</li>
<li>Välsignelser på alla livets områden genom det nya förbundet, där bland annat helande ingår (v. 30).</li>
<li>Vissa människor rationaliserar bort dop och nattvard, men detta är fel eftersom:
    <ul>
        <li>Guds ord föreskriver dop och nattvard.</li>
        <li>Jesus anbefallde dop och nattvard.</li>
        <li>Lärjungarna och den första församlingen både döpte och firade nattvard.</li>
        <li>Det finns starka löften, välsignelser och gudsnärvaro knutna till dessa handlingar.</li>
        <li>De utgör både en symbol och en proklamation av Jesu seger, inför både människor och andevärlden.</li>
    </ul>
</li>
</ul>

<h3>Tjänster och ordningar i församlingen</h3>

<p>För att församlingen skall kunna utföra sitt uppdrag på rätt sätt behöver den ett antal funktioner, tjänster och ämbeten. Dessa är inte titlar, positioner eller utmärkelser, utan olika tjänaruppdrag för att effektivt tjäna Gud och människor.</p>

<p>Dessa tjänster skall:</p>
<ul>
<li>Respekteras men inte tillbes.</li>
<li>Åtlydas men inte slaviskt följas.</li>
<li>Äras men inte förgudas.</li>
<li>Ha utrymme och frihet, utan att stå över lagar och regler.</li>
<li>Kunna ta initiativ och fungera individuellt utan att bli individualistiska.</li>
<li>Avge räkenskap för sina handlingar och ha gemenskap med andra tjänster och med resten av Kristi kropp.</li>
</ul>

<h3>Församlingens uppgifter</h3>

<p>För att förstå de olika tjänsternas funktioner måste man först se närmare på vad församlingen i stort har för uppgifter. Den skall:</p>
<ul>
<li>Predika och förkunna evangelium.</li>
<li>Undervisa och föra de troende fram till mognad.</li>
<li>Göra lärjungar samt träna och utrusta dem.</li>
<li>Ha gemenskap och visa kärlek.</li>
<li>Lovprisa och tillbe Gud.</li>
<li>Evangelisera och missionera.</li>
<li>Visa barmhärtighet mot människor och möta deras andliga, själsliga och materiella behov.</li>
<li>Ha inflytande på en mängd olika områden i samhället.</li>
</ul>

<p>För att dessa uppgifter skall kunna utföras, har församlingen en rad olika tjänsteuppdrag som Bibeln nämner.</p>

</body>
</html>
