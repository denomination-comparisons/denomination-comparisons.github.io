<!DOCTYPE html>
<html lang="sv">
<head>
  <meta charset="UTF-8">
  <title>81 – Rättfärdighet kräver rättvisa</title>
</head>
<body>

<h2>Rättfärdighet kräver rättvisa</h2>

<p>Har skapats av olika omständigheter, av andra människor eller av henne själv. Tar man bort skuldkänslorna, tror man att skulden försvinner.</p>

<p>Så är dock inte fallet. Människan har inte bara <em>känslor av skuld</em>, utan hon har en verklig skuld till Gud och behöver verklig frid, fred och försoning med honom. Paulus säger att hela världen skall stå med skuld inför Gud (Rom 3:19). Eftersom vi är skyldiga Gud något, så är denna skuld verklig och den yttrar sig i våra liv som bedrövelse och ångest. Varför? Jo, Romarbrevet 2:9 säger: ”Nöd och ångest skall komma över varje människa som gör det onda, främst över juden och även över greken.”</p>

<p>Detta tillstånd av syndafördärv och skuld som alla människor befinner sig i, förstärks av något annat, nämligen av Guds lag. Ordet ”lag” har många betydelser i Bibeln:</p>

<ol>
  <li>Den lag som är inskriven i människornas hjärtan (Rom 2:15).</li>
  <li>Tio Guds bud, dekalogen (2 Mos 20:1–17).</li>
  <li>De fem Moseböckerna, Tora, ”Mose lag” (Luk 24:27, 44).</li>
  <li>Bibeln, uppenbarelsen (Ps 119; Jak 1:22–25).</li>
  <li>Andens lag, livets Andes lag (Rom 8:2).</li>
  <li>Syndens och dödens lag (Rom 8:2).</li>
</ol>

<h3>Lagens betydelse och uppgift</h3>

<p>Det är viktigt att vi förstår lagen och dess betydelse, funktion och plats i våra liv. Kristenheten har i alla tider haft en benägenhet att blanda ihop de olika betydelser som nämnts ovan, och därför har man dragit felaktiga slutsatser om lagen och dess uppgift. Mycket kan sägas om detta som det här inte finns utrymme för, men kortfattat kan vi konstatera detta:</p>

<ol>
  <li>Guds ord, Bibeln, är en levande uppenbarelse (Hebr 4:12).</li>
  <li>Lagen är ”helig, och budordet heligt och rättfärdigt och gott” (Rom 7:12).</li>
  <li>Konsekvensen av lagen, budordet, för en syndare är död (Rom 7:7–10). Budordet var givet till liv, men det resulterade i död för den opånyttfödde syndaren.</li>
  <li>Lagen, ordet, är uppenbarelsen av Guds karaktär, väsen och vilja. Den människa som läser ordet och träffas av uppenbarelsens ljus, ser däri vem Gud är och vad han kräver av människan för att hon skall kunna umgås med honom. Men när människan ser detta, och hon själv förgäves försöker uppfylla de krav som ställs på henne, leder detta henne till förtvivlan.</li>
  <li>Lagen, som är given till liv och som är helig och god, leder till död, eftersom den avslöjar:
    <ol type="a">
      <li>Guds fullkomlighet,</li>
      <li>människans ofullkomlighet,</li>
      <li>Guds krav för gemenskap och umgänge, samt</li>
    </ol>
  </li>
</ol>

</body>
</html>

