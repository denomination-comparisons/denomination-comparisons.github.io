<!DOCTYPE html>
<html lang="sv">
<head>
<meta charset="UTF-8">
<title>Chapter 8 – Ekklesiologi – Läran om församlingen, Page 112</title>
</head>
<body>

<h1>Chapter 8 – Ekklesiologi – Läran om församlingen</h1>
<h2>Page 112</h2>

<p>Israel. Gamla testamentet förebådar Nya testamentet. Nya testamentet fullbordar Gamla testamentet. De är båda judiska böcker.</p>

<p>För det fjärde var alla apostlar judar.</p>

<p>För det femte talar Hebreerbrevet om att slutmålet för de troende är "den stad med fast grund som Gud själv har planlagt och byggt", nämligen det nya Jerusalem (Hebr 11:10 NT 81). Uppenbarelseboken 21:12 säger att det nya Jerusalem har tolv portar med namn efter de tolv israelitiska stammarna. Vers 14 säger att Jerusalems stadsmur har tolv grundstenar med namn på de tolv apostlarna, och dessa var alla av judisk börd.</p>

<p>Genom Guds välsignelse över Abraham har vi blivit välsignade. Guds löften till Abraham och hans säd står fasta, och idag lever vi i en tid då upprättelsen av Guds löften, Guds folk och Guds land sker inför våra ögon. Därför måste vi:</p>

<ul>
<li>förstå kristendomens judiska rötter,</li>
<li>tacka Gud för löftena till hans egendomsfolk,</li>
<li>se Guds handlande med Israel, idag och imorgon,</li>
<li>bryta med allt förakt, alla teologiska fördomar och all antisemitism,</li>
<li>vara uppfyllda av tacksamhet över att Jesus, juden, dog och uppstod för oss, och glädjas över att "frälsningen kommer från judarna" (Joh 4:22).</li>
</ul>

<h3>Bilder på församlingen</h3>
<ol>
<li><strong>Guds tempel</strong> – den troende är en levande sten (1 Kor 3:9-15; Ef 2:20-22).</li>
<li><strong>Guds rike, Guds folk</strong> – den troende är en medborgare (Matt 16:18-19; Rom 14:17; 1 Petr 2:10).</li>
<li><strong>Guds familj</strong> – den troende är ett barn (Rom 8:14-16).</li>
<li><strong>Guds armé</strong> – den troende är en soldat (Ef 6:11-12; 2 Tim 2:3-4).</li>
<li><strong>Ett konungsligt prästerskap</strong> – den troende är konung och präst (1 Petr 2:9; Upp 1:6).</li>
<li><strong>Kristi kropp</strong> – den troende är en lem (1 Kor 12:18, 20-21, 26).</li>
<li><strong>Vinstocken</strong> – den troende är en gren (Joh 15:1-6).</li>
<li><strong>Fårahjorden</strong> – den troende är ett får (Joh 21:15-17; Apg 20:28).</li>
<li><strong>Kristi brud</strong> – den troende är en del av bruden (Ef 5:21-32).</li>
</ol>

</body>
</html>

