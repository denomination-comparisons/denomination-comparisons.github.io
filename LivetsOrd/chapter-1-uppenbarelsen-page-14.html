<div class="main-content">
  <h1>Uppenbarelsen - Grunden för vår tro</h1>
  <p>Dessa ord, som ofta var profetior om framtiden, skrevs ned av profeterna. Detta nedtecknande av profetian var också inspirerat av Guds Ande. Både till Mose, Jesaja, Jeremia och andra sade Gud uttryckligen:</p>
  <blockquote>
    <p>”Skriv upp åt dig i en bok alla de ord som jag har talat till dig” (Jer 30:2; se också 2 Mos 17:14; Jes 30:8).</p>
  </blockquote>
  <p>När orden var nedtecknade vakade Gud över dem så att de inte blev förvrängda eller gick förlorade. I Jeremia 1:12 säger Herren:</p>
  <blockquote>
    <p>”Du har sett rätt. Jag skall vaka över mitt ord för att fullgöra det.”</p>
  </blockquote>
  <p>Från sitt eget hjärta till människans hjärta beskyddar Gud sitt ord. Varför? Jo, Gud säger i Jesaja:</p>
  <blockquote>
    <p>Liksomregnet ochsnönfaller frånhimlenochinte återvänder dit,förrändet har vattnat jordenochgjort den fruktbar ochger sädtillatt så ochbrödtillatt äta,så skalldet vara medordet somgår ut frånminmun. Förgäves skalldet inte vända tillbaka tillmigutanatt ha verkat vadjagvill,ochutfört det vartilljaghar sänt ut det.</p>
    <p>Jes 55:10-11</p>
  </blockquote>
  <p>Här följer några exempel på vad Bibeln säger om sig själv:</p>
  <ol>
    <li>Gud skapade himmel och jord med sitt ord (1 Mos 1:1-3).</li>
    <li>Guds ord är levande (Hebr 4:12).</li>
    <li>Guds ord uppehåller hela skapelsen (Hebr 1:3).</li>
    <li>Guds ord är liv (Joh 6:63).</li>
    <li>Guds ord ger frälsning, befrielse och helande (Ps 107:19-20).</li>
    <li>Guds ord ger ljus och vägledning (Ps 119:105).</li>
    <li>Guds ord föder på nytt (1 Petr 1:23).</li>
    <li>Guds ord ger tro och förnyar sinnet (Rom 10:17).</li>
    <li>Guds ord har en oerhörd kraft och är som en hammare som krossar sönder klippor (Jer 23:29).</li>
    <li>Guds ord är som säd, som producerar trettiofalt, sextiofalt och hundrafalt (Mark 4:20).</li>
  </ol>
  <p>Eftersom ordet är Andens svärd (Hebr 4:12), så är det ett farligt vapen för fienden, Satan. Det förklarar varför Bibeln överallt är så kontroversiell och varför människor vill fly från den genom att förvanska och förklara bort dess innehåll. Man gör det ofta genom att hänvisa till olika bibelsyner, eller genom att försöka förklara bort Bibelns inspiration. Därför är det viktigt att förstå vad som menas med att Guds ord är inspirerat.</p>
  <p>Med Bibelns inspiration menar vi därför:</p>
  <blockquote>
    <p>Guds, den helige Andes, övervakande och användande av mänskliga författare, deras personligheter, litterära stil och historiska bakgrund, så att Guds uppenbarelse till människan blev nedtecknad i ord och utan fel i originaldokumenten.</p>
  </blockquote>
  <p>Vad betyder detta? Jo, framför allt två saker. För det första: när Gud rörde vid författarna blev de inte mekaniska medier. Han verkade med sin Ande genom deras olika personligheter.</p>
  <p>(Sida 14 i e-boken)</p>
</div>
