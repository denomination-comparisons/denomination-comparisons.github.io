<!-- filename: page79.html -->
<!doctype html>
<html lang="sv">
<head>
  <meta charset="utf-8" />
  <meta name="viewport" content="width=device-width,initial-scale=1" />
  <title>Soteriologi — Sida 79</title>
  <style>
    body { font-family: -apple-system, BlinkMacSystemFont, "Segoe UI", Roboto, "Helvetica Neue", Arial; line-height: 1.6; padding: 28px; color:#111; background:#fff; }
    h1 { font-size: 1.6rem; margin-bottom: 0.2rem; }
    h2 { font-size: 1.2rem; margin-top: 0.6rem; color:#222; }
    h3 { font-size: 1rem; margin-top: 0.8rem; color:#333; }
    blockquote { margin: 0.6rem 1rem; padding-left: 1rem; border-left: 3px solid #ddd; color:#222; background:#fafafa; }
    p { margin: 0.6rem 0; }
    .verse { font-style: italic; color:#222; }
    .section { margin-top: 0.8rem; }
    strong { color:#111; }
  </style>
</head>
<body>
  <h1>SOTERIOLOGI</h1>
  <h2>LÄRAN OM FRÄLSNINGEN</h2>

  <div class="section">
    <h3>Jesus, vår själs älskade</h3>

    <p>Den helige Ande kan ge varje människa en sådan förståelse av Jesu försoningsgärning, att hon kan bli frälst, bevarad och komma till himlen.</p>

    <p>I detta kapitel är det omöjligt att till fullo uttömma detta ämne, som det har skrivits hyllkilometer av böcker om. Den kritiske läsaren kommer alltid att upptäcka något som fattas eller någon aspekt som inte är nog belyst. Men för den som har blivit drabbad av korsets verklighet är det annorlunda. De enklaste mest grundläggande sanningarna om korset ger upphov till tillbedjan, lovsång och tacksägelse – inte över en speciell försoningslära – utan över <strong>Försonaren</strong>. <em>Han som har dött för mig!</em></p>

    <p><strong>Han, Jesus från Nasaret</strong>, som var Guds lamm och som tog bort världens synder! <span class="verse">(Joh 1:29)</span>. Han, som var sänd av Fadern och som var uttrycket för Guds kärlek:</p>

    <blockquote>
      ”Ty så älskade Gud världen att han utgav sin enfödde Son, för att den som tror på honom inte skall gå förlorad utan ha evigt liv.”<br>
      <span class="verse">(Joh 3:16)</span>
    </blockquote>

    <p>Han, Jesus, som var Herrens lidande tjänare och som det var profeterat, om att ”det var våra sjukdomar han bar, våra smärtor tog han på sig”. Han som ”var genomborrad för våra överträdelsers skull, slagen för våra missgärningars skull. Straffet var lagt på honom för att vi skulle få frid, och genom hans sår är vi helade”. <span class="verse">(Jes 53:4–5)</span></p>

    <p>Han, Jesus, som har ”strukit ut det skuldebrev som med sina krav vittnade mot oss”. Han, som ”har klätt av väldena och makterna” <span class="verse">(Kol 2:14–15)</span>. Han, som var död men ”som lever i evigheternas evigheter och har nycklarna till döden och helvetet” <span class="verse">(Upp 1:18)</span>.</p>

    <p>Han är den som är <strong>vår Frälsare</strong>. Han är den som har <strong>vunnit oss</strong>. Han är den som har <strong>köpt, betalat, förlossat och förvärvat oss</strong>. Han är den som har tagit vår plats. Han, Jesus, är det käraste och mest dyrbara vi har. Han är vår själs älskade, vår Försonare och vår Herre!</p>

    <p>Ord kan inte ge uttryck för vad vi känner för honom. Ord kan inte nog uttrycka vår tacksamhet till honom, för vad han har gjort för oss. Ord kan heller inte nog beskriva innebörden av allt han utförde på korset, i sin död och i sin uppståndelse. Vem har smakat det förakt han fick smaka? Vem kan förstå djupet av den ångest, smärta, övergivenhet och förtvivlan han kände när hela mänsklighetens skuldbörda lades på honom? Vem kan få erfara vad han fick genomlida på korset? Ingen, aldrig någonsin!</p>

    <blockquote>
      ”O vilket djup av rikedom och vishet och kunskap hos Gud! Hur outgrundliga är inte hans domar och hur outrannsakliga hans vägar.”<br>
      <span class="verse">(Rom 11:33)</span>
    </blockquote>

    <p>I hela evigheten kommer vår lovsång, tacksägelse och tillbedjan att stiga upp till Lammet som blev slaktat för våra synder <span class="verse">(Upp 13:8)</span>.</p>
  </div>
</body>
</html>

