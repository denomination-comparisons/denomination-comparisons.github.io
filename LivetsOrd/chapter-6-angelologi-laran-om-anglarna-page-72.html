<!DOCTYPE html>
<html lang="sv">
<head>
<meta charset="UTF-8">
<title>ANGELOLOGI - LÄRAN OM ÄNGLARNA (s.72)</title>
</head>
<body>

<p>att de når till himlen när de står på havet (Upp 10:5). Somliga kommer i eldsvagnar, andra rider på hästar. Vissa änglar uppenbaras klädda som människor (Hebr 13:2).</p>

<p>Några änglar kom till Abraham och åt med honom. Andra visar sig i syner och visioner. Somliga lyfter upp profeter och för dem till andra platser. Vissa änglar skakar om berg, rör om i vatten och verkar i naturen. En del strider och andra åter lovsjunger. Somliga änglar klättrar på stegar eller flyger upp genom eld.</p>

<p>Det finns änglar som följer Herrens tjänare. En ängel gick genom murar och portar, väckte Petrus och löste honom från hans bojor. Genom hela Bibeln återfinner vi änglar som arbetar med Gud, utsänds av Gud, strider för Gud och hjälper till så att Guds frälsnings- och upprättelseplan går i fullbordan.</p>

<h3>I änglarnas uppgifter ingår bland annat att:</h3>
<ol>
<li>Prisa, lova och ge ära åt Gud (Jes 6:3)</li>
<li>Förmedla Guds lagar till folket (Apg 7:53)</li>
<li>Verkställa Guds domar (2 Kon 19:35; Apg 12:23)</li>
<li>Församla hans utvalda vid Människosonens ankomst (Matt 24:30-31)</li>
<li>Följa med Jesus under hela hans tjänst på jorden</li>
<li>Beskydda från fara (Ps 34:8, 91:11-12)</li>
<li>Uppmuntra, trösta och styrka (1 Kon 19:5; Matt 4:11; Luk 22:43)</li>
<li>Förmedla budskap (Matt 1:20; Apg 8:26)</li>
<li>Föra avlidnas andar till Gud (Luk 16:22)</li>
<li>Beskydda och betjäna de heliga (Apg 12:11, 15; Hebr 1:14)</li>
</ol>

<nav>
<a href="chapter-2-angelologi-page-71.html">Föregående</a> |
<a href="chapter-2-angelologi-page-73.html">Nästa</a>
</nav>
</body>
</html>

