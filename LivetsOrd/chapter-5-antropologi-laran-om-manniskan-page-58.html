```html
<!DOCTYPE html>
<html lang="sv">
<head>
    <meta charset="UTF-8">
    <title>ANTROPOLOGI - LÄRAN OM MÄNNISKAN</title>
</head>
<body>
    <h1>ANTROPOLOGI - LÄRAN OM MÄNNISKAN</h1>
    
    <p><strong>Fysiska behov:</strong></p>
    <p>behov av mat, vila, sexuell gemenskap, motion och beskydd.</p>

    <p><strong>Sociala behov:</strong></p>
    <p>behov av vänner, familj, samhälleliga funktioner, gemenskap, kulturella aktiviteter, utveckling, expansion, inflytande och kreativitet.</p>

    <p><strong>Ekonomiska behov:</strong></p>
    <p>behov av försörjning, bostad, materiell standard för att trygga tillvaron och utveckla livet.</p>

    <p>Alla dessa behov är helt naturliga och legitima. De skapades av Gud för att han skulle tillfredsställa dem. Så länge människan följde Gud, fick alla dessa behov sin naturliga tillfredsställelse av honom. Problemen uppstod när människan föll i synd. Då förvrängdes behoven och blev en källa till mycket ont.</p>

    <p>Idag försöker somliga kristna ignorera en del av dessa behov, på grund av att de missbrukats genom synden. Man har slängt ut barnet med badvattnet och inte sett att när ett behov på ett visst område renats, kan och vill Gud använda det. Varför? Därför att han har skapat detta område för att människan där skall förhärliga honom. Guds plan var att hans härlighet skulle återspeglas på alla områden av människans liv.</p>

    <p>Människan skapades för att:</p>
    <ul>
        <li>återspegla Gud och förhärliga honom,</li>
        <li>umgås och ha gemenskap med Gud,</li>
        <li>arbeta med och för Gud, samt</li>
        <li>bli förverkligad, få tillfredsställelse och nå sitt livsmål i Gud.</li>
    </ul>

    <ol start="2">
        <li>Efter syndafallet<br>Ingen kan förstå djupet av den tragik som följde när människan föll i synd.</li>
    </ol>

    <p>För det första måste vi konstatera att syndafallet var ett verkligt och fysiskt syndafall som har inträffat i historien. Gud skapade verkligen människan en gång och människan föll verkligen i synd en historisk dag. Ingen lära i Bibeln vid sidan om försoningen är så betydelsefull, och så attackerad av otroende, som denna att människan verkligen föll i synd.</p>

    <p>Bibelns beskrivning av syndafallet i Första Moseboken 3 är en beskrivning av ett verkligt historiskt skeende. Berättelsen om syndafallet är inte en symbol, en legend eller en allegori, utan en verklig händelse. Det betyder inte, att man inte kan finna symboler i händelsen, men det är fortfarande en historisk händelse. Det hände verkligen!</p>

    <p>Varför är detta så viktigt? Jo, därför att om människan inte föll i synd, så behöver hon ju inte frälsas och upprättas. Om syndafallet inte var historiskt, så kanske inte heller försoningen, korset, var historiskt. Då dog kanske inte Jesus för våra synder heller. Om syndafallet inte inträffade, så kan inte människans beteende vara speciellt onormalt. Då</p>

    <p>(Sida 58 i e-boken)</p>
</body>
</html>
```
