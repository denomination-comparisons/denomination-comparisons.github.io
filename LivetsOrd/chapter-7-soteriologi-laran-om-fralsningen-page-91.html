<!DOCTYPE html>
<html lang="sv">
<head>
<meta charset="UTF-8">
<meta name="viewport" content="width=device-width, initial-scale=1.0">
<title>Livets Ord — Sida 91</title>
<link href="https://fonts.googleapis.com/css2?family=EB+Garamond&display=swap" rel="stylesheet">
<style>
  body {
    font-family: 'EB Garamond', serif;
    margin: 4rem auto;
    max-width: 800px;
    line-height: 1.7;
    font-size: 1.15rem;
    color: #1e1e1e;
    background-color: #faf9f7;
  }
  h1 {
    text-align: center;
    font-size: 1.8rem;
    margin-bottom: 2rem;
  }
  h2 {
    font-size: 1.4rem;
    margin-top: 2rem;
  }
  p {
    margin-bottom: 1rem;
  }
  ul {
    margin-left: 1.5rem;
  }
</style>
</head>
<body>
  <h1>Livets Ord — Sida 91</h1>

  <p>Genom sin död blev Jesus offerlammet, det felfria offret. Genom sin uppståndelse blev han Segraren över synden, döden och djävulen. Genom sin himmelsfärd blev han översteprästen som går in i det allraheligaste för att göra tjänst. Genom att sätta sig på Guds högra sida blev han konung och överstepräst, som råder och regerar i härlighet och som väntar på att få komma tillbaka till jorden i härlighet.</p>

  <h2>3. Försoningens konsekvenser</h2>

  <p>Konsekvenserna av Jesu död och uppståndelse är oerhört stora och kan knappast helt överblickas eller förstås:</p>

  <ul>
    <li><strong>För Gud:</strong> Hans helighet, rättfärdighet och kärlek är manifesterad och bevisad.</li>
    <li><strong>För mänskligheten:</strong> Syndabördan är avvältrad, skulden är betald, bojorna är krossade, friheten har kommit, gemenskapen med Gud är återupprättad.</li>
    <li><strong>För djävulen:</strong> Satan och hans andefurstar och demoner är besegrade. Hans vapen, synd och död, är tillintetgjorda. Hans fångar är lössläppta.</li>
    <li><strong>För skapelsen:</strong> Förgängelsen över skapelsen är bruten och löftena om full upprättelse i samband med Guds barns förhärligande är etablerade. Nu finns grunden för att också skapelsen en gång skall förvandlas.</li>
  </ul>

  <p>I och med försoningen är nu grunden lagd för rättfärdiggörelsen. När Gud ser och godtar Jesu försoningsoffer, kan Gud göra det han längtar efter att göra, nämligen benåda syndaren. Nu finns det en laglig och juridiskt riktig grund, varpå Gud kan förklara syndaren rättfärdig. Det är här som ”det saliga bytet” äger rum. I och med att Jesus blivit gjord till synd kan vi bli rättfärdiggjorda. Andra Korintierbrevet 5:21 säger:</p>

  <blockquote>”Den som inte visste av synd, honom har Gud i vårt ställe gjort till synd, för att vi i honom skulle stå rättfärdiga inför Gud.”</blockquote>

  <p>Jesu offer tillfredsställer Guds krav på helighet och rättfärdighet. På grund av Jesu ställföreträdande offer deklarerar därför Gud i sin himmelska domssal att mänskligheten är rättfärdig, benådad, förlåten och upprättad. Rättfärdiggörelsen är en domsakt som sker i himlen på grundval av försoningen. Mänskligheten har fått en helt ny ställning inför Gud. Nu råder frid med Gud!</p>

  <blockquote>”Inte heller kom gåvan som följd av en endas synd. Domen kom genom en enda och drog med sig fördömelse. Den fria gåvan däremot kom efter mångas överträdelser och ledde till ett frikännande… Alltså: liksom en endas fall ledde till fördömelse för alla människor, så har en endas rättfärdighet för alla människor lett till en frikännande dom som leder till liv.” (Rom 5:16,18)</blockquote>

  <p>Med andra ord, Jesu försoningsgärning är en gåva. Människan har inte förtjänat den och har inte medverkat i den på något sätt. Gåvan kommer från Gud. Jesu försoningsgärning...</p>

</body>
</html>
