<!DOCTYPE html>
<html lang="sv">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Ekklesiologi – Vägen in i församlingen | Livets Ord</title>
  <link rel="stylesheet" href="../style.css">
</head>
<body>
  <header>
    <h1>Livets Ord – Bibelundervisning</h1>
    <h2>Kapitel 8: EKKLESIOLOGI – LÄRAN OM FÖRSAMLINGEN</h2>
  </header>

  <main>
    <article>
      <h4>Vägen in i församlingen</h4>

      <blockquote>
        ”Men åt alla som tog emot honom gav han rätt att bli Guds barn, åt dem som tror på hans namn. 
        De är inte födda av blod eller av köttets vilja eller av någon mans vilja utan av Gud. 
        … Det som är fött av köttet är kött, och det som är fött av Anden är ande.”
        <br><br>
        <cite>Joh 1:12–13; 3:6</cite>
      </blockquote>

      <p>
        Det behövs alltså en andlig födelse, en födelse av Gud, för att människan skall kunna bli Guds barn. 
        Att bli Guds barn är att få del av Guds Ande. Romarbrevet 8:15–16 säger:
      </p>

      <blockquote>
        ”Ni har inte fått slaveriets ande, så att ni på nytt skulle leva i fruktan. 
        Nej, ni har fått barnaskapets Ande, i vilken vi ropar: ’Abba! Fader!’ 
        Anden själv vittnar med vår ande att vi är Guds barn.”
      </blockquote>

      <p>
        Porten in i församlingen är alltså pånyttfödelsen av den enskilda människan. 
        Pånyttfödelsen kan enbart ske när den helige Ande har överbevisat om synd, rättfärdighet och dom (Joh 16:8–10) 
        och den syndiga människan har insett sin synd och sitt behov av Jesus.
      </p>

      <p>
        När den helige Ande utför denna överbevisning genom proklamation av evangeliet, 
        så känner den syndiga människan ett styng i samvetet. Hon vänder om, tror och tar emot den Jesus 
        som hon hört talas om genom evangeliets förkunnelse. Hon anropar Gud om nåd, åkallar Jesus 
        och gör anspråk på hans verk på Golgata. Romarbrevet 10:13 säger:
      </p>

      <blockquote>
        ”Ty var och en som åkallar Herrens namn skall bli frälst.”
      </blockquote>

      <p>
        Den människa som i sitt hjärta ångrar sin synd, vänder om från sina vägar och åkallar Jesus för frälsning 
        blir då född på nytt och får frid med Gud. Den helige Ande svarar med att nyskapa hennes hjärta, 
        och hon blir en ny skapelse i Kristus Jesus (2 Kor 5:17). 
        Hon blir också en lem i Kristi kropp och en gren i vinträdet (Joh 15:5).
      </p>

      <p>
        Detta är vägen in i församlingen. Detta är den väg som går till det allraheligaste, 
        på grund av Jesu blod (Hebr 10:19). Detta är den enda vägen (Joh 14:6). 
        I Johannes evangelium säger Jesus:
      </p>

      <blockquote>
        ”Amen, amen säger jag er: Den som inte går in i fårfållan genom dörren utan tar sig in på något annat ställe, 
        han är en tjuv och en rövare… Jag är dörren. Den som går in genom mig skall bli frälst, 
        och han skall gå in och gå ut och finna bete.”
        <br><br>
        <cite>Joh 10:1, 9</cite>
      </blockquote>

      <p>
        Om alltså människor försöker komma in i fårahuset, församlingen, utan att gå genom Jesus, 
        utan att tro på hans blod och hans försoningsoffer, så kommer de inte in. 
        De blir inte födda på nytt och blir inte Guds äkta barn.
      </p>

      <p>
        Förvanskas evangeliet blir det omöjligt för människor att bli frälsta. 
        På samma sätt blir det omöjligt för människor att få del av den frälsning och det liv som finns i församlingen, 
        i fårahuset, i vinträdet, i Kristi kropp, om man leder dem bort från den rätta vägen dit.
      </p>

      <h4>Guds förvaltare</h4>

      <p>
        Församlingen är bärare av:
      </p>

      <!-- Page ends here; next section continues on page 101 -->
    </article>

    <nav class="page-nav">
      <a href="page99.html" class="prev">← Föregående sida</a>
      <a href="page101.html" class="next">Nästa sida →</a>
    </nav>
  </main>

  <footer>
    <p>© Livets Ord – Undervisningsmaterial. Alla rättigheter förbehållna.</p>
  </footer>
</body>
</html>
