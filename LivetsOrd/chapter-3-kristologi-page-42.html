<!DOCTYPE html>
<html lang="sv">
<head>
    <meta charset="UTF-8">
    <title>Kristologi - Läran om Jesus Kristus, Guds Son, Världens Frälsare</title>
</head>
<body>
    <h1>Kristologi - Läran om Jesus Kristus, Guds Son, Världens Frälsare</h1>
    
    <p>Nådens rike – han regerar över församlingen som finns i denna världen, maktens rike, men som inte är av denna världen (Joh 18:36; Matt 16:16-18).</p>

    <p>Härlighetens rike – en dag tar både maktens och nådens rike slut och Guds härlighet träder fram (Upp 7:10, 15:3, 22:1). Jesus konungadöme träder fram i sin fullkomning i härlighetens rike.</p>

    <p>Kolosserbrevet 3:4 säger:</p>
    <blockquote>”När Kristus träder fram, han som är vårt liv, då skall också ni träda fram i härlighet tillsammans med honom.”</blockquote>

    <p>Matteus 13:43 säger:</p>
    <blockquote>”Då skall de rättfärdiga lysa som solen, i sin Faders rike.”</blockquote>

    <h2>Inget vanligt efternamn</h2>

    <p>Jesus Kristus är konung. Därav den judiska titeln Messias – den smorde. Titeln Messias översattes till grekiska och blev då Kristus. Kristus och Messias är alltså samma titel på två olika språk. På hebreiska blir hans namn Yeshua ha Mashiach och på grekiska Iesous ho Christos.</p>

    <p>Ibland tappar vi meningen med ordet Kristus och tror nästan att det är som vilket efternamn som helst. Men denna titel är hans ämbetsbestämmelse. Jesus är den smorde konungen.</p>

    <p>Han föddes som konung och blev ärad av änglarna: ”…han är Messias, Herren” (Luk 2:11), och av de vise männen: ”Var är judarnas nyfödde konung?” (Matt 2:2).</p>

    <p>Han erkände titeln Messias när hans lärjungar uttalade den (Matt 16:16-18). Han förnekade inte att han var Messias när han utfrågades av Stora Rådet, Herodes och Pontius Pilatus.</p>

    <p>Han satte sig efter uppståndelsen på Faderns högra sida, med all makt i himlen och på jorden.</p>

    <p>Han skall komma tillbaka i härlighet, i sin andra ankomst som rådande, regerande konung. Innan dess kallas han för Kristus och Herre av sin församling. Därför passar Pontius Pilatus ord i Johannes 18:37 in på Jesus: ”Du är alltså en konung?”</p>

    <p>(Sida 42 i e-boken)</p>
</body>
</html>
