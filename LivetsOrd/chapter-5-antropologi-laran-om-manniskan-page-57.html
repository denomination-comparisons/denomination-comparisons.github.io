<!DOCTYPE html>
<html lang="sv">
<head>
    <meta charset="UTF-8">
    <title>ANTROPOLOGI - LÄRAN OM MÄNNISKAN</title>
</head>
<body>
    <h1>ANTROPOLOGI - LÄRAN OM MÄNNISKAN</h1>
    
    <h2>Makt att råda</h2>

    <p>När man ser på människan så kan man dela in hennes existens i fyra tidsperioder:</p>

    <ol>
        <li>Före syndafallet</li>
        <li>Efter syndafallet</li>
        <li>Efter återlösningen och pånyttfödelsen</li>
        <li>Efter förhärligandet i himlen</li>
    </ol>

    <ol>
        <li>Före syndafallet<br>Före syndafallet umgicks människan obehindrat med Gud. Eftersom hon var skapad till Guds avbild hade hon en mängd gudslika egenskaper.</li>
    </ol>

    <p>a) Människan skapades med en själ, det vill säga med vilja, känslor och förnuft. Hon var en varelse med fri vilja; ansvarig för sina handlingar.<br>b) Människan fick auktoritet och makt att råda över skapelsen.<br>c) Människan var iklädd Guds härlighet och kunde alltid vara i Guds närvaro.<br>d) Människan fick en unik personlighet och blev utrustad med många gåvor, bland annat med en kreativ skaparförmåga.<br>e) Människan fick del av Guds eget liv, det eviga livet, och skapades till att vara en evighetsvarelse.<br>f) Människan skapades som en treenig varelse, med ande, själ och kropp. Alla dessa tre delar av hennes personlighet är lika betydelsefulla. Utan en av dem är människan inte hel. Men hon är samtidigt en människa, inte tre.<br>g) Trots att människan skapades till Guds avbild skapades hon ändå med en mängd behov. Hennes höga position som Guds avbild betydde aldrig att hon skulle vara oberoende av Gud. Istället skulle Gud vara den källa som alltid mötte hennes behov.</p>

    <h2>Skapad med behov</h2>

    <p>Människan har en mängd olika behov:</p>

    <p><strong>Andliga behov:</strong><br>behov av gudsgemenskap, uppenbarelse, kraft, närvaro och kärlek från Gud.</p>

    <p><strong>Själsliga behov:</strong><br>emotionella behov, det vill säga behov av kärlek, tröst, uppmuntran och accepterande.<br>intellektuella behov, det vill säga behov av klarhet, reda, insikt, logik och av att upptäcka och forska.<br>viljemässiga behov, det vill säga behov av mening, inriktning, motivation, livsinnehåll och av att ta ansvar och att fatta moraliska beslut.</p>

    <p>(Sida 57 i e-boken)</p>
</body>
</html>
