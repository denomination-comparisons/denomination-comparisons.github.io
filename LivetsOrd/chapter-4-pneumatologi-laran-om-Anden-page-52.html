<!DOCTYPE html>
<html lang="sv">
<head>
    <meta charset="UTF-8">
    <title>PNEUMATOLOGI - LÄRAN OM ANDEN</title>
</head>
<body>
    <h1>PNEUMATOLOGI - LÄRAN OM ANDEN</h1>
    
    <p>kunskapens ”ord”, så betyder det att det inte är all kunskap, utan ett fragment av kunskap som gäller just detta sammanhang, precis som ett ord är ett fragment av en mening.</p>

    <p><strong>Gåvan att skilja mellan andar</strong> är förmågan att urskilja vilken ande det är som talar. Det är förmågan att med hjälp av Guds Ande urskilja vad som är gudomligt, vad som är mänskligt och vad som är demoniskt. Det är förmågan att avslöja vad som är falskhet och demoniskt bedrägeri.</p>

    <p><strong>Trons gåva</strong> är övernaturlig tro i de mest omöjliga situationer. Varje troende har tro, men trons gåva är övernaturlig tro som ges vid speciella tillfällen och för speciella projekt. Det är en övernaturlig förmåga att tro Gud om mirakulösa ingrepp.</p>

    <p><strong>Helandets gåvor.</strong> Här står ordet ”gåvor” i pluralform, flertal. Att ordet står i pluralform betyder bland annat att det spänner över många sjukdomar och många olika sätt att bota. Det betonar också speciellt behovet av att bota många sjuka. Jesus botade alla sjuka som kom till honom. Han hade Anden utan begränsning (Joh 3:34). När helandets gåvor flödar igenom den troende, så botas sjuka på samma sätt som när Jesus upplevde att kraft gick ut från honom och botade dem (Luk 6:19).</p>

    <p><strong>Gåvan att utföra kraftgärningar.</strong> Helande botar något sjukt, men en kraftgärning går ännu längre. Något skapas som tidigare inte funnits. Ett öga saknas, men ett nytt skapas och blir till. En död uppstår eller ett ben formas. Men kraftgärningar är också ovanliga företeelser, som till exempel Simsons styrka, Paulus och Silas lovsång som fick fängelset att skaka och bojorna att lösas. Vidare hur Petrus befriades av en ängel och fängelseportarna öppnades, utan att vakterna lade märke till det. Det är också att utföra handlingar, som i det naturliga vore omöjligt att göra.</p>

    <p>I alla dessa nådegåvor flödar Guds övernaturliga vishet, kraft och närvaro fram, allt eftersom Anden vill. Syftet är att det övernaturliga livet från Gud skall väcka människor, stadfästa evangeliet med tecken och under, peka på den uppståndne Jesus och hans härlighet, föra människor till tro och bygga upp församlingen till ett starkt, övernaturligt fäste för Gud.</p>

    <ol start="7">
        <li>Han helgar<br>Den helige Ande helgar, det vill säga avskiljer den troende för ett liv i och för Gud, bort från världen och världslighet. Helgelsen innebär:</li>
    </ol>

    <ol>
        <li>Hjälp att döda köttets väg och gärningar (Rom 8:5-13). Romarbrevet 8:13 säger:<br>”Om ni lever efter köttet kommer ni att dö. Men om ni genom Anden dödar kroppens gärningar skall ni leva.”</li>
        <li>Hjälp att mer och mer förvandlas till Jesu avbild och att gå från härlighet till härlighet. Andra Korintierbrevet 3:18 säger:<br>”Och vi alla som med avtäckt ansikte skådar Herrens härlighet som i en spegel, vi förvandlas till en och samma bild, från härlighet till härlighet. Det sker genom Herren, Anden.”</li>
    </ol>

    <p>(Sida 52 i e-boken)</p>
</body>
</html>
