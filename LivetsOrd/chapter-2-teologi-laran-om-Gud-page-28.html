```html
<!DOCTYPE html>
<html lang="sv">
<head>
    <meta charset="UTF-8">
    <title>Teologi - Läran om Gud</title>
</head>
<body>
    <h1>Teologi - Läran om Gud</h1>
    <p>5 Mos 7:7-8</p>

    <p>Fjärran ifrån uppenbarade sig Herren för mig: ”Med evig kärlek har jag älskat dig, därför låter jag min nåd förbliva över dig. Än en gång skall jag upprätta dig…</p>

    <p>Jer 31:3-4</p>

    <p>På samma sätt som det är fel att tro att Gamla testamentet bara har dom, så är det fel att tro att Nya testamentet bara har nåd. I Hebreerbrevet läser vi till exempel: ”Ty den Herren älskar tuktar han, och han agar var son som han har kär” (Hebr 12:6).</p>

    <p>”Det är fruktansvärt att falla i den levande Gudens händer” (Hebr 10:31).</p>

    <p>Nya testamentets nåd är inte uddlös och även i Nya testamentet förekommer Guds domar.</p>

    <h2>Nåden är Guds domslut</h2>

    <p>Det är alltså inte en sekulärhumanistisk ”new age”-kärlek Bibeln talar om. Inte heller är det en kärlek som aldrig säger ifrån, aldrig korrigerar, aldrig konfronterar. Tvärtom är Guds kärlek kopplad till helighet, sanning och rättfärdighet.</p>

    <p>Ut ur Guds kärlek kommer nåd, barmhärtighet, godhet och trofasthet. Detta är den direkta konsekvensen i Guds handlande i enlighet med hans oändligt kärleksfulla hjärta. Gud är en god Gud, Gud är en barmhärtig Gud, Gud är en nådefull, förlåtande och upprättande Gud. Allt detta kommer till uttryck i Kristus Jesus och lyser fram på korset!</p>

    <p>Klagovisorna 3:22-23 säger: ”Herrens nåd är det att det inte är ute med oss, ty det är inte slut med hans barmhärtighet. Den är var morgon ny, ja, stor är din trofasthet.” Att Gud är nådig och barmhärtig, betyder att han är villig att kärleksfullt uppta, umgås med och ha omsorg om dem som inte förtjänar det; dem som har agerat mot hans vilja, flytt från honom och gjort uppror mot honom. Guds nåd är både hans karaktärsdrag och hans domslut.</p>

    <p>Guds kärlek driver honom att oegennyttigt och självuppoffrande utge sig själv för att rädda och upprätta dem som inte förtjänar det och inte ens vill bli upprättade. Allt detta har sitt utflöde från Guds väsen och egenskaper.</p>

    <p>Samtidigt är nåd Guds domslut, där han agerar, frikänner, benådar, förlåter och utplånar. Grunden för denna benådning är Guds utgivande kärlek som sände hans ende Son i döden för överträdarnas skull. Johannes 3:16 säger: ”Ty så älskade Gud världen att han utgav sin enfödde Son, för att den som tror på honom inte skall gå förlorad utan ha evigt liv.”</p>

    <p>Romarbrevet 5:8 säger: ”Men Gud bevisar sin kärlek till oss genom att Kristus dog i vårt ställe, medan vi ännu var syndare.”</p>

    <h2>8. Gud är en förbundsgud</h2>

    <p>(Sida 28 i e-boken)</p>
</body>
</html>
```
