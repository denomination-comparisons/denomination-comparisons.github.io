<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förord - Grunden för vår tro</title>
    <style>
        body { font-family: Arial, sans-serif; line-height: 1.6; margin: 20px; }
        h1 { text-align: center; }
    </style>
</head>
<body>
    <h1>FÖRORD</h1>
    <p>Judas skriver i sitt brev: <br>
    “Mina älskade, fastän jag är mycket ivrig att skriva till er <br>
    om vår gemensamma frälsning, finner jag det nödvändigt att skriva till er och <br>
    uppmanar att fortsätta kampen för den tro som en gång för alla har överlämnats åt <br>
    de heliga” (Jud v 3).</p>
    
    <p>Idag förvanskas, urvattnas och förvrids den klassiska kristna tron i många <br>
    sammanhang. Lika viktigt som det är att ta nya djärva steg i tro med en sann frimodig <br>
    pionjäranda, lika viktigt är det att försvara och beskydda den tro som i alla generationer <br>
    varit de pånyttföddas tro.</p>
    
    <p>I alla tider har Gud verkat genom Anden och Ordet i Kristus Jesus. I generation efter <br>
    generation har nya upptäckter och erfarenheter gjorts, men alltid på Bibelns grund. Den <br>
    helige Ande har betrott församlingen olika saker, troende har gjort olika erfarenheter <br>
    men på samma gång varit blinda för annat. Ibland har den helige Ande återfört troende <br>
    till ett förlorat andligt kapital, och ibland har självklara sanningar glömts bort, föraktats <br>
    eller ignorerats.</p>
    
    <p>Tillsammans har Kristi kropp en oerhörd skatt av grundläggande sanningar och <br>
    andliga erfarenheter. Innan Jesus kommer tillbaka, vill Herren att allt skall vara <br>
    uppenbarat och upprättat, inte minst de kristna grundsanningarna. Dessa sanningar är <br>
    bjälkar, hörnstenar och stadiga bålverk som håller huset uppe, så att Guds härlighet kan <br>
    manifesteras i det andliga tempel som församlingen utgör.</p>
    
    <p>En längre tid har jag velat skriva en kortfattad troslära som enkelt sammanfattar det <br>
    viktigaste när det gäller den kristna tron. Inte minst bland unga predikanter och hos våra <br>
    ryska trosbröder har jag sett behovet av grunderna i läran om Kristus. Denna bok skall <br>
    inte på något sätt ses som en komplett teologi. Tvärtom är den ett utkast, som jag hoppas <br>
    att efter hand kunna förbättra och vidareutveckla.</p>
    
    <p>Min förhoppning är att varje grundläggande doktrin skall tända varje troendes hjärta <br>
    så att Bibeln blir levande, hjärtat blir varmt, tacksamheten blir stor, frimodigheten ökar <br>
    och fastheten i tron blir starkare. Då kan nästa generation få den trosgrund som sätter <br>
    dem i en sådan position att elden kan falla också på dem.</p>
    
    <p>Gud välsigne dig i Kristus Jesus</p>
    
    <p><em>(Sida 5 i e-boken)</em></p>
</body>
</html>
