```html
<!DOCTYPE html>
<html lang="sv">
<head>
    <meta charset="UTF-8">
    <title>Kristologi - Läran om Jesus Kristus, Guds Son, Världens Frälsare</title>
</head>
<body>
    <h1>Kristologi - Läran om Jesus Kristus, Guds Son, Världens Frälsare</h1>

    <p>Jesus är av evighet, av samma väsen som Fadern, lika mycket Gud som Fadern, och 
    med samma attribut och egenskaper. Han är <strong>född och icke skapad</strong>. Bibeln konstaterar 
    alltså klart att Jesus är <strong>Gud</strong>, inte en gud (som Jehovas Vittnen påstår) eller en slags 
    halvgud, utan <em>”Gud av Gud, ljus av ljus, sann Gud av sann Gud, född och icke skapad, 
    av samma väsen som Fadern”</em> (Nicænska trosbekännelsen, 325 e.Kr.).</p>

    <p>Det är viktigare än vi kanske förstår att erkänna Kristi eviga gudom. Var han inte Gud, 
    kunde han inte frälsa oss. Människan kan inte frälsa sig själv. Bara Gud kan göra det. 
    Därför kom Gud själv ned till jorden, som Sonen, och gjorde vad vi inte kunde. Jesus, 
    född av Maria, var avlad av den helige Ande. Han var <strong>hundra procent Gud</strong>, men också 
    <strong>hundra procent människa</strong>. Han var inte hälften Gud och hälften människa, utan 
    <strong>fullständig Gud och fullständig människa</strong>. Han var <em>”Gud kommen i köttet”</em> – Gud 
    inkarnerad. Han var Gudasonen och Människosonen.</p>

    <h2>En annorlunda människa</h2>

    <p>Precis som treenigheten är ett mysterium så är också inkarnationen – Jesus som sann 
    Gud och sann människa – ett mysterium. Hur denna ”fusion” mellan gudomlig evighet 
    och mänsklig begränsning gått till, vet bara Gud, men det har verkligen gått till så. 
    Kolosserbrevet 2:9 uttrycker det så här: 
    <br><em>”Ty i honom bor gudomens hela fullhet i 
    kroppslig gestalt.”</em> Gud blev människa i Kristus!</p>

    <p>Lika väl som vi måste förstå att Jesus Kristus har en evig gudom, måste vi förstå att 
    han är en verklig, sann människa. Han är kommen i köttet, född av jungfru Maria. Första 
    Timoteusbrevet 2:5 säger: 
    <br><em>”Ty Gud är en, och en är medlare mellan Gud och 
    människor, 
    <strong>en människa</strong>, Kristus Jesus.”</em> Galaterbrevet 4:4 säger: 
    <br><em>”Men när tiden var 
    fullbordad sände Gud sin Son, 
    <strong>född av kvinna</strong> 
    och ställd under lagen.”</em> Johannes 1:14 
    säger: 
    <br><em>”Och Ordet blev kött och bodde bland oss…”</em></p>

    <p>Som människa föddes Jesus i Betlehem, av en jungfru vid namn Maria. Han lindades 
    och lades i en krubba. Han växte upp i staden Nasaret där Marias man Josef var 
    snickare, och denne Josef blev Jesu jordiske far. Redan som tolvåring var Jesus 
    medveten om sin Fader i himlen. När han glömdes bort i templet och senare hittades av 
    sina föräldrar sade han: 
    <br><em>”Visste ni inte att jag måste ägna mig åt det som tillhör min 
    Fader?”</em> (Luk 2:49).</p>

    <p>Jesus var 
    <em>”ställd under lagen”</em> (Gal 4:4). Hans föräldrar omskar honom och offrade 
    offer för honom. Han fördes till templet för 
    <strong>bar mitzva</strong> (den ceremoni då en gosse efter 
    studier upptas som man i församlingen). Som vuxen gjorde han vad andra människor 
    gjorde. Han åt, drack, sov, grät, skrattade, svettades, blev trött, törstig, ledsen och vred. 
    Han var i allting som en människa, dock <strong>utan synd</strong> (Hebr 4:15).</p>

    <p>Hebreerbrevet 2:14 säger: 
    <br><em>”Eftersom nu barnen hade fått del av kött och blod, fick 
    han på liknande sätt del av kött och blod…”</em> Jesus var en verklig människa och ingen</p>

    <p>(Sida 37 i e-boken)</p>
</body>
</html>
```
