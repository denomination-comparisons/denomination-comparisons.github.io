<!DOCTYPE html>
<html lang="sv">
<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <title>Kapitel 6 – Angelologi: Läran om änglarna (Del 71)</title>
</head>
<body>
  <article>
    <header>
      <h1>Kapitel 6 – Angelologi</h1>
      <h2>Läran om änglarna</h2>
      <p><em>Del 71</em></p>
    </header>

    <section id="anglarnas-mangd">
      <p>
        Jesus sade att han kunde kalla på mer än tolv legioner änglar, och i
        <span class="bibleref">Uppenbarelseboken 5:11</span> talas det om
        <q>tiotusen gånger tiotusen och tusen gånger tusen</q> änglar runt omkring
        Guds tron i himlen.
      </p>
    </section>

    <section id="rang-och-gradering">
      <h3>Änglarnas rang och gradering</h3>
      <p>
        Änglarna har olika uppgifter och olika rang och gradering.
        <span class="bibleref">Kolosserbrevet 1:16</span> talar om
        <q>tronfurstar och herradömen, makter och väldigheter</q>, och även
        <span class="bibleref">Efesierbrevet 1:21</span> nämner dem.
        Detta handlar inte bara om onda änglar, som till exempel i
        <span class="bibleref">Efesierbrevet 6:12</span>, utan om en himmelsk, andlig rangordning.
        När sedan en del änglar föll, tog de med sig denna rangordning under sin nya herre,
        som är Lucifer, Satan.
      </p>
    </section>

    <section id="anglarnas-typer">
      <h3>Olika typer av änglar</h3>

      <ol>
        <li>
          <strong>Keruber:</strong>
          I <span class="bibleref">1 Mos 3:24</span> nämns först änglarna som sattes att bevaka vägen till
          livets träd efter människans syndafall. Dessa änglar var keruber. De nämns också i
          samband med dekorationen av nådastolen i tabernaklet
          (<span class="bibleref">2 Mos 37:6–9</span>).
        </li>

        <li>
          <strong>Serafer:</strong>
          En annan typ av änglar är serafer. Seraf betyder <q>en brinnande</q>.
          I <span class="bibleref">Jesaja 6:1–3</span> läser vi:
          <blockquote>
            I det år då kung Ussia dog, såg jag Herren sitta på en hög och upphöjd tron,
            och släpet på hans mantel uppfyllde templet. Serafer stod ovanför honom,
            var och en hade sex vingar: Med två täckte de sina ansikten, med två täckte
            de sina fötter och med två flög de. Och den ene ropade till den andre:
            ”Helig, helig, helig är HERREN Sebaot, hela jorden är full av hans härlighet.”
          </blockquote>
        </li>

        <li>
          <strong>De fyra väsenden:</strong>
          I <span class="bibleref">Hesekiel 1:1–14</span> beskriver profeten fyra väsenden, vart och ett
          med fyra ansikten och fyra vingar. Dessa beskrivs också i
          <span class="bibleref">Uppenbarelseboken 4:6–8</span>, där de står inför Guds tron och prisar
          honom för hans helighet.
        </li>

        <li>
          <strong>Gabriel:</strong>
          En ängel som nämns vid namn är Gabriel. Han är en unik ängel som fungerar som
          en speciell budbärare. Han kommer till profeten Daniel med budskap från Guds tron,
          när Daniel ber för Israels befrielse ur den babyloniska fångenskapen
          (<span class="bibleref">Dan 8:15–27; 9:20–27</span>).
          Han kommer också till Sakarias med budskapet om att han skall bli far till Johannes
          döparen (<span class="bibleref">Luk 1:13, 19</span>).
          Det är också Gabriel som besöker Maria och ger henne de glada nyheterna om Guds
          rådslut att Jesus skall födas (<span class="bibleref">Luk 1:26–38</span>).
        </li>

        <li>
          <strong>Mikael:</strong>
          En annan ängel, som ges namnet <q>ärkeängeln</q> (<span class="bibleref">Jud v.9</span>), är Mikael.
          Mikael betyder <q>Vem är som Gud</q>. Han är en stridsängel som strider i andevärlden
          för Israel (<span class="bibleref">Dan 12:1</span>), mot andefurstar över bland annat Persien och Javan
          (det vill säga Grekland) (<span class="bibleref">Dan 10:13, 20–21</span>).
          I <span class="bibleref">Dan 10:21</span> kallas han för Israels furste, eller med andra ord deras
          beskyddare. I den yttersta tiden strider han mot Satan och hans onda änglar
          (<span class="bibleref">Upp 12:7–9</span>).
        </li>
      </ol>
    </section>

    <section id="anglarnas-aktivitet">
      <h3>Aktiva genom hela Bibeln</h3>
      <p>
        Änglar har många varierande uppgifter. Om våra ögon öppnades, som Elisas tjänares
        ögon öppnades (<span class="bibleref">2 Kon 6:17</span>), så att vi kunde se dem, skulle vi bli helt
        överraskade av deras skönhet, utstrålning, aktiviteter, intelligens, styrka och variation.
        En del är så stora …
      </p>
    </section>

    <footer>
      <p><a href="chapter-6-angelologi-laran-om-anglarna-page-70.html">← Föregående sida (70)</a></p>
      <p><a href="chapter-6-angelologi-laran-om-anglarna-page-72.html">Nästa sida (72) →</a></p>
      <p><a href="index.html">Tillbaka till index</a></p>
    </footer>
  </article>
</body>
</html>

