```html
<div class="main-content">
  <h1>Teologi - Läran om Gud</h1>
  <ol start="5">
    <li>Gud är rättfärdig</li>
  </ol>
  <blockquote>
    <p>Han är Klippan, fullkomliga är hans gärningar, ty alla hans vägar är rätta. En trofast Gud utan svek, rättfärdig och rättvis är han.</p>
    <p>5 Mos 32:4</p>
  </blockquote>
  <blockquote>
    <p>Den som inte visste av synd, honom har Gud i vårt ställe gjort till synd, för att vi i honom skulle stå rättfärdiga inför Gud.</p>
    <p>2 Kor 5:21</p>
  </blockquote>
  <blockquote>
    <p>Men nu har utan lagen en rättfärdighet från Gud blivit uppenbarad, en som lagen och profeterna vittnar om, en rättfärdighet från Gud genom tro på Jesus Kristus…</p>
    <p>Rom 3:21-22</p>
  </blockquote>
  <p>Att Gud är rättfärdig betyder att Gud är fullständigt rättvis. Han gör aldrig något fel och han bedömer och behandlar aldrig någon felaktigt. Det betyder alltså att han är en domare och har en domstol. Han dömer människornas handlingar, tankar och hjärtan. Han har som evig Gud och universums skapare rätt att döma sina skapelser, och alla hans domar är rätta. ”Herre, jag vet att dina domslut är rättfärdiga… Herre, du är rättfärdig, dina domslut är rättvisa. Du har givit befallning om dina vittnesbörd i rättfärdighet och stor trofasthet” (Ps 119:75, 137-138).</p>
  <p>När människor ser på världen med alla dess orättvisor, så frestas en del att anklaga Gud för att han inte griper in, eller att påstå att Gud är orättvis. Men då glömmer de djävulens, syndens och ondskans verklighet. De glömmer också människans uppror mot Gud och hennes fria vilja och moraliska ansvar.</p>
  <p>Det räcker med att konstatera att Gud är rättvis, och när alla Guds syften och rådslut är fullbordade, kommer hans domslut att framstå som fullkomligt rättfärdiga och rättvisa.</p>
  <ol start="6">
    <li>Gud är sanning</li>
  </ol>
  <p>Gud är inte en lögnare. Han är inte svekfull, varken i tal eller i gärning. Trolöshet finns inte i hans väsen. Vad han har gjort och vad han har uppenbarat är sant och tillförlitligt. Eftersom Bibeln är hans ord, kan vi lita på Skrifterna. Det Gud har uppenbarat, kan vi lita på. Eftersom han är sanningsenlig, är han också trofast. Han håller vad han lovar och han gör vad han har sagt. ”Det fördolda hör Herren, vår Gud, till. Men det uppenbarade gäller för oss…” (5 Mos 29:29). Det finns inte något annat i Guds karaktär än det han har uppenbarat för oss.</p>
  <p>Ibland har teologer talat om ”den fördolde Guden”, och menat att Gud har bundit oss vid sitt ord, men inte sig själv. Man menar att han i hemlighet är något annat än vad han har uppenbarat för oss. Detta är inkonsekvent. Gud är mer än vad Skrifterna uppenbarar, på samma sätt som en person är mer än vad du kan se på ett fotografi, men han är inte</p>
  <p>(Sida 26 i e-boken)</p>
</div>
```
