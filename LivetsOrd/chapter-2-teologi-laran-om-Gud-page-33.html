```html
<!DOCTYPE html>
<html lang="sv">
<head>
    <meta charset="UTF-8">
    <title>Teologi - Läran om Gud</title>
</head>
<body>
    <h1>Teologi - Läran om Gud</h1>

    <p>Gud. Dessa tre personer är <strong>Fadern</strong>, <strong>Sonen</strong> och <strong>den helige Ande</strong>.</p>

    <p>Villolärare i alla tider har attackerat denna lära. Man har hävdat att de tre personerna 
    egentligen bara är samma sak, under olika namn. Det gjorde ”sabellianisterna” på 100-talet 
    och det gör ”Jesus only”-läran idag. Andra hävdar att bara Gud är personlig. Jesus 
    är inte Gud och den helige Ande är bara en kraft, ingen personlighet. Det gjorde 
    ”monarkisterna” då, och det gör unitaristerna och Jehovas Vittnen idag. Åter andra 
    påstod att samma Gud har tre ”masker”. Först kom han som Fadern, sedan som Sonen 
    och sedan tog han på sig den helige Andes mask. Allt detta är obibliskt.</p>

    <p>För att motverka dessa irrläror formulerade församlingarna på 300-talet de 
    trosbekännelser som är grundläggande och gångbara än idag. De är:</p>

    <ol>
        <li>Den apostoliska trosbekännelsen.</li>
        <li>Den nicænska trosbekännelsen.</li>
        <li>Den athanasianska trosbekännelsen. Athanasius stod emot läraren Arius, vars 
        läror (arianism) ligger till grund för Jehovas Vittnens irrläror idag.</li>
    </ol>

    <p>Ytligt sett kan det verka onödigt att utveckla och försvara treenigheten, men detta är 
    nödvändigt. De som har försvagat, förvanskat eller förnekat treenighetens betydelse har 
    öppnat dörrar för förnekelse även av andra grundläggande bibliska läror, som till 
    exempel Kristi gudomlighet, jungfrufödelsen, den helige Andes personlighet och Jesu 
    ställföreträdande lidande. Det är därför intressant att se, att när Paulus varnar för 
    irrläror och villoläror i Apostlagärningarna 20:28-31, så nämner han hela treenigheten. 
    Han säger i vers 28: 
    <br><em>”Ge akt på er själva och på hela den hjord som 
    den helige Ande 
    har satt er som ledare över, till att vara herdar i 
    Guds 
    församling som 
    han [Jesus] 
    har köpt med sitt eget blod.”</em></p>

    <h2>Herren är en</h2>

    <p>Först genom uppenbarelsen i Kristus, i tidens fullbordan, visar Gud sig som den ende, 
    levande, treenige Guden. I Gamla testamentet var tiden ännu inte mogen för Gud att 
    uppenbara detta för Israel. Treenigheten finns även nedlagd i Gamla testamentet, men 
    där ligger betoningen på att Gud är en: 
    <br><em>”Hör, Israel! Herren, vår Gud, Herren är en” 
    (5 Mos 6:4).</em></p>

    <p>I Första Moseboken 1:26 säger Gud: 
    <br><em>”Låt 
    oss 
    göra människor till 
    vår 
    avbild, till att 
    vara lika 
    oss.”</em> Både namnet <strong>Elohim</strong> och namnet <strong>Adonai</strong> är egentligen namn som står i 
    pluralform, det vill säga flertal.</p>

    <p>För apostlarna var det självklart att man betraktade både Fadern som Gud, Sonen 
    som Gud och den helige Ande som Gud. Samtidigt trodde man på 
    <strong>en Gud</strong>. Paulus säger i 
    Första Korintierbrevet 8:6: 
    <br><em>”så har vi bara 
    en Gud, Fadern…”</em></p>

    <p>Ett bra exempel på treenigheten är tillfället när Jesus döps av Johannes döparen i 
    Jordan, då hela gudomen uppenbaras. Dels Sonen i dopet, dels den helige Ande i form</p>

    <p>(Sida 33 i e-boken)</p>
</body>
</html>
```
