<!DOCTYPE html>
<html lang="sv">
<head>
<meta charset="UTF-8">
<title>Chapter 9 – Eskatologi, Page 119</title>
</head>
<body>

<h3>För nationerna gäller detta:</h3>
<ol>
<li>De var långt borta från Gud, i mörker och avgudadyrkan (1 Kor 10:20; Ef 2:12, 4:18).</li>
<li>De har kommit nära genom Jesus Kristus (Ef 2:13, 18).</li>
<li>Därför att en del judar inte trodde fick hedningarna av nåd del i ”det äkta olivträdets feta rot” (Rom 11:17).</li>
<li>De skall inte förhäva sig över ”grenarna”, det vill säga judarna (Rom 11:18).</li>
<li>Församlingens tidsålder är en besökelsetid för nationerna (Matt 24:14).</li>
<li>I slutet av församlingens tidsålder kommer mörkret, dekadansen och hårdheten att bli allt värre (Matt 24:4-12; 2 Tim 3:1-5).</li>
<li>Samtidigt med ett ökat mörker kommer i slutet av församlingens tidsålder en stark besökelse- och väckelsetid, då nationerna skördas för Gud (Jes 60:1-3; Matt 24:14; Jak 5:7).</li>
<li>Efter besökelsen kommer en dom över nationerna (Matt 25:31-32).</li>
<li>Nationerna kommer att dömas på dessa grunder:
    <ol type="a">
        <li>om de tog emot evangeliet (Matt 10:14-15)</li>
        <li>hur de såg på Jesus (Matt 10:22, 32-33)</li>
        <li>hur de behandlade det judiska folket (Joel 3:1-3)</li>
        <li>hur de behandlade Israels land och nation (Joel 3:1-3)</li>
    </ol>
</li>
</ol>

<h3>För församlingen gäller detta:</h3>
<ol>
<li>Genom kyrkohistorien har perioder av avfall förekommit.</li>
<li>I den yttersta tiden kommer ett kraftigt avfall (1 Tim 4:1).</li>
<li>Kyrkohistorien har haft perioder av upprättelse.</li>
<li>I den yttersta tiden kommer upprättelsen att fullbordas (Ef 4:13; 5:27).</li>
<li>Upprättelsen gäller lära, liv, kraft och ordningar.</li>
<li>Församlingen har en mängd uppgifter som alla kommer att fullbordas:
    <ol type="a">
        <li>att predika evangelium till alla folk (Matt 24:14)</li>
        <li>att skina med Jesu härlighet</li>
        <li>att vara en bärare av väckelse, reformation och upprättelse</li>
        <li>att inbärga slutskörden bland alla folk</li>
        <li>att föra de troende fram till mognad</li>
        <li>att profetiskt tala till nationerna och deras överheter</li>
        <li>att i andevärlden dominera över ondskans andemakter (Ef 6:12)</li>
    </ol>
</li>
<li>Församlingen kommer att ryckas upp i seger till härligheten (1 Tess 4:16-17).</li>
</ol>

<h3>Den sista årsveckan</h3>
<p>För att närmare förstå skeendet i den yttersta tiden, måste man först gå till Daniels bok. Daniel beskriver sjuttio årsveckor (70 x 7 år = 490 år) över det judiska folket och …</p>

</body>
</html>

